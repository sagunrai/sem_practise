[
  {
    "text": "काठमाडौं । हिमालय एअरलाइन्सले क्रिसमस, नयाँवर्ष र जाडोको बिदालाई मध्यनजर गरेर कोलोम्बो,श्रीलंकाको लागि इयर इन्ड स्पेसल अफर ल्याएको छ । एअरलाइन्सले आकर्षक दोहोरो टिकट दर प्रति व्यक्ति रु. ३९ हजार ५ सयदेखि शुरु गरेर नेपाल र श्रीलंका वीच पर्यटन प्रवर्धन गर्न, व्यापार र लगानीको अवसर बढाउने आशा राखेको छ । सो टिकट दरमा एअरपोर्ट ट्याक्स, प्रशासनिक र ट्राभल एजेन्टको शुल्क भने लागु हुने छैन । नहुने बताइएको छ । यस विशेष अवसरमा रमाउनका लागि इच्छुक ग्राहकहरुले आकर्षक टिकट मंसिर १ गते देखि पुस १६ २०७३सम्म खरीेद गरीसक्नुपर्ने छ । मंसीर १ गते देखि चैत १८ २०७३ सम्ममा कोलोम्बो यात्रा गरी सक्नुपर्ने छ । अफर लागू भएसम्म यात्रुहरुले,प्रतियात्री ३० किलोको सामान बोक्न पाउने सुविधा पाउने छ । एअरलाइन्स्का भाइस प्रेसिडेन्ट विजय श्रेष्ठले छुट्टीहरुको मौसमका लागि आफ्ना सम्पूर्ण ग्राहकहरुमा यस प्रकारको अफर गर्न पाउँदा खुशि लागेको बताए । साथै उक्त अफरले यात्रुहरुलाई कोलोम्बोको अतुलनिय विविधता र विशिष्ट साँस्कृतिक सम्पदाको अवलोकन गर्दै नयाँ गन्तब्यमा रमाउने अवसर मिल्नेमा विश्वस्त भएको बताए । हिमालय एअरलाइन्सले ल्यायो इयर इन्ड स्पेशल अफर, प्रतियात्री ३० किलोको सामान बोक्न पाउने",
    "category": "tourism"
  },
  {
    "text": "सेवानिवृत्त एक पूर्वप्रशासकको चिन्ता देशको परिस्थिति, बढ्दो आयु नभएर एउटा सामान्य समस्या, अरूलाई नसर्ने छालासम्बन्धी समस्या ‘रोजेसिया’ भइरहेको छ । अधबैंसे उमेरदेखि देखिन थाल्ने यो समस्याले उनलाई यतिसम्म गाँजेको छ, उनी उदासी रोग (डिप्रेसन) मा जान सक्ने अवस्थासमेत छ । ‘मेरो पूरै अनुहार रातो भएकाले निकै चिन्तित भइरहेको छु,’ कुनै जमानामा देश हाँकेका ती पूर्वप्रशासकले करुण स्वरमा भने, ‘सार्वजनिक यातायातमा पनि कोही मेरो छेउमा आउन चाहँदैन । सबै मभन्दा टाढा बस्न खोज्छन् । यो सरुवा रोग होइन, मलाई यो हुनुको कारण पनि थाहा छैन । यो रोगका पीडितहरूलाई समाजमा गरिने भेदभाव निकै दु:खद छ ।’",
    "category": "health"
  },
  {
    "text": "१० कात्तिक, काठमाडौं । माछापुच्छ्रे बैंकको लिलामीमा सेयर बिक्री खुलेको थाहा पाएपछि बुटवल देवीनगरका सुरेन्द्र खनाल सोमबार बैंकको राममन्दिर शाखा कार्यालयमा पुगे। बजारमाभन्दा केही सस्तो मूल्यमा पाइने भएकाले उनी शिलवन्दीमार्फत सेयर आवेदन दिन त्यहाँ पुगेका थिए। तर त्यहाँका कर्मचारीले लिलामी सेयर किन्न बिक्री प्रवन्धक एनएमबि क्यापिटलमै जानुपर्ने बताएपछि उनले आवेदन दिनै पाएनन्। ‘लिलामी सेयरका लागि काठमाडौं नै जानुपर्ने रहेछ, राजधानी गएर आउँदा मेरो खर्च बढ्ने भएकाले सेयर पाए पनि झन् नोक्सान हुने देखेपछि गइनँ’ सेतोपाटीसित उनले भने। ब्रोकर शाखा खोलेर दोस्रो बजारबाट सेयर खरिदबिक्री सहज गराइए पनि लिलामीका सेयरमा आवेदन दिन नपाउँदा उनी आक्रोशित भए। ‘लिलामीको सेयर काठमाडौंकाले सस्तोमा किन्ने, त्यही सेयर हामीलाई भिराउनका लागि मात्रै ब्रोकर कार्यालय ल्याएको हो?’ उनले प्रश्न गरे। कारोबारलाई प्राथमिकता दिँदै ब्रोकर कम्पनीहरु उपत्यकाबाहिर संचालनमा आइरहेका बेला लिलामीको सेयरमा भने आवेदन दिन नपाउँदा उनीहरुमा आक्रोश बढेको छ। बिक्री प्रवन्धक एनएमबि क्यापिटलका प्रमुख कार्यकारी अधिकृत सृजेश घिमिरे उपत्यकाबाहिरका लगानीकर्तालाई लिलामी सेयरमा सहभागिता गराउन नसकिएको स्वीकार गर्छन्। ‘जबसम्म भौतिक रुपमै शिलवन्दी आवेदन बुझ्नुपर्ने हुन्छ, तवसम्म उपत्यकाबाहिरका लगानीकर्तालाई यसमा सहभागिता गराउन धेरै चुनौतिपूर्ण र खर्चिलो हुन्छ,’ घिमिरेले भने ‘विभिन्न इ-बिडिङ सिस्टमहरुको अध्ययन गरेर लिलामी सेयरको प्रक्रियालाई पनि प्रविधियुक्त बनाउनुपर्दछ।’",
    "category": "bank"
  },
  {
    "text": "माधव अधिकारीसदस्य, स्थानीय निकाय पुनर्संरचना आयोग राज्य पुनर्संरचना प्रक्रियामा राजनीतिक, प्रशासनिक र आर्थिक पक्षको जत्ति महत्व छ, त्यत्तिकै प्राविधिक पक्षको पनि । एक दशकयता राज्य पुनर्संरचनाको बहसमा राजनीतिक, सामाजिक, जातीय, क्षेत्रीय, आर्थिक, प्रशासनिक विषयले प्रशस्त ठाउँ पायो । तर उत्तिकै महत्व भएको प्राविधिक पक्ष भने सधैं ओझेलमा रह्यो । दोस्रो संविधानसभाले संविधान जारी गरेर ७ प्रदेशको व्यवस्था गरिसक्दासमेत प्राविधिक विषय ओझेलमै रह्यो । जब सरकारले नयाँ संविधानबमोजिम स्थानीय निकायको पुनर्संरचना गर्न स्थानीय निकाय पुनर्संरचना आयोग गठन ग¥यो, त्यसपछि भने प्राविधिक पक्षको बहसले ठाउँ पायो । सरकारले गत चैत १ गते गठन गरेको आयोगमा सदस्य छन् भूगोलविद् माधव अधिकारी । पुनर्संरचनाको प्राविधिक पक्षको अध्ययन गरिरहेका अधिकारीले इजरायलको वेनगुरेन विश्वविद्यालयबाट क्षेत्रीय योजनामा स्नातकोत्तर गरेका छन् । यसैगरी अधिकारीले अघिल्लो संविधानसभाको राज्य पुनर्संरचना समितिमा भौगोलिक सूचना प्रणालीविज्ञका रूपमा काम गरिसकेका छन् । त्यसबेला उनले एमाओवादी, मधेस केन्द्रित दल र पहिचानवादी दलले प्रस्ताव गरेको १४ वटा प्रान्तको सीमांकन गरेका थिए । स्थानीय निकायको पुनर्संरचनाको प्राविधिक पक्षमा केन्द्रित रहेर कारोबारकर्मी रञ्जित तामाङले अधिकारीसँग गरेको कुराकानीको अंश : स्थानीय निकाय पुनर्संरचना आयोगले स्थानीय निकायको सीमांकनको प्राविधिक काम कसरी गरिरहेको छ ? आयोगले सीमांकनका प्राविधिक आधार कुन–कुन विषयलाई मान्न सकिन्छ भनेर अध्ययन र छलफल गरिरहेको छ । खासगरी विज्ञहरूसँग छलफल गरिरहेका छौं । यसबारे यो हप्ता पनि छलफल गर्ने तयारीमा छौं । वरिष्ठ प्रशासक र योजनाविद्हरूसँग छलफल हुँदैछ । उहाँहरूको छलफलबाट स्थानीय निकाय पुनर्संरचनाका प्राविधिक आधार पहिचान होस् भन्ने चाहान्छौं । हाम्रो जस्तो भौगोलिक विविधता र जटिलता भएको मुलुकमा अबको १० महिनाभित्र वडास्तरसम्मको पुनः सीमांकन सम्भव छ ? यो जटिल विषय हो । तर, गर्नैपर्ने बाध्यता छ । किनकि संविधानले नै १ वर्षको समयसीमा तोकेको छ । त्यही भएर हामीले दिनरात नभनी काम गरिरहेका छौं । अहिलेसम्म पनि कार्यालयको व्यवस्थापन भइसकेको छैन । तर, हामीले सकेसम्म काम गरिरहेका छौं । स्थानीय विकास अधिकारी (एलडीओ) को संयोजकत्वमा भएका जिल्लास्तरीय प्राविधिक समितिहरूले आयोगको रफ्तारमा काम गरे सम्भव छ । जिल्लास्तरीय समितिमा वन र भू–संरक्षण कार्यालयको प्रतिनिधि पनि राख्नुपर्ने देखियो । किनकि पुनर्संरचनाको प्राविधिक पक्षसँग वन र जमिन प्रत्यक्ष जोडिन्छ । वन, वातावरण, भू–संरक्षणजस्ता सरकारी निकायसँग छलफल गर्दा कस्तो राय पाउनुभयो ? सूक्ष्म ढंगले छलफल भएको छैन । अनौपचारिक छलफलमा चाहिँ वनसँग जोडिएका राष्ट्रिय निकुञ्ज, शिकार आरक्ष, संरक्षित क्षेत्रहरू स्थानीय निकायको सिमाना बाहिर राख्नुपर्छ भन्ने धारणा आएको छ । ‘नो म्यान्स ल्यान्ड’ भनिने खाली जमिन स्थानीय निकायको सिमानाभित्र राख्नुपर्छ भन्ने एकथरिको धारणा छ भने, अर्काथरिको छुट्टै राख्नुपर्छ भन्ने पनि छ । व्यक्तिगतरूपमा भन्नुपर्दा यस्ता विषयलाई अहिले नै छुट्याएर राख्दा उत्तम हुन्छ । किनकि यो राज्यले पछि व्यवस्थापन गर्ने विषयहरू हुन् । तर लाङटाङ, शिवपुरी, सगरमाथालगायतका हिमाली र पहाडी राष्ट्रिय निकुञ्जभित्रै मान्छेको सघन बसोबास छ । यस्तो अवस्थामा निकुञ्जलाई स्थानीय निकाय बाहिर कसरी राख्न सकिन्छ र ? निकुञ्जभित्र मानव बस्ती छन् । यसलाई ढिलो चाँडो व्यवस्थापन गरिनुपर्छ । जस्तो चितवन राष्ट्रिय निकुञ्जमा पर्ने पदमपुरलाई अन्यत्र सारियो । निकुञ्ज र वन्यजन्तु आरक्षहरू एउटा गाउँपालिका वा नगरपालिकाले मात्रै व्यवस्थापन गर्न सक्दैन, राज्य नै लाग्नुपर्छ । यसो भन्दै गर्दा स्थानीयवासीको अधिकारलाई बेवास्ता गरिनुपर्छ भन्ने होइन । मानवीय अधिकारको सुनिश्चित गर्दै निकुञ्ज, वन्यजन्तु आरक्षहरूलाई राष्ट्रिय सम्पतिका रूपमा राखिनुपर्छ । मान्छे नै जान नसक्ने उच्च हिमाली क्षेत्रमा चाहिँ सीमांकन कसरी गर्नुहुन्छ ? यो एकदमै महत्वपूर्ण विषय हो । सबैभन्दा पहिलाचाहिँ अहिले भएकै गाविसको सिमानालाई आधार मान्छौं । बाह्रै महिना हिउँ जमिराख्ने ‘नो म्यान्स ल्यान्ड’लाई स्थानीय निकायको सिमानाभित्रै राख्ने कि बाहिर राख्ने भन्नेमा छलफल चलिरहेको छ । मेरो व्यक्तिगत धारणामा हो भने यस्ता क्षेत्रबाहिर राख्दा उत्तम हुन्छ । किनकि ‘नो म्यान्स ल्यान्ड’लाई बाहिर राख्ने हो भने जनघनत्व देखिन्छ । जस्तो बझाङको काँडा गाविसको क्षेत्रफल १४६७.२६ वर्ग किलोमिटर छ, जुन राजधानीको ३ जिल्लाभन्दा पनि ठूलो हो । तर जनसंख्या २ हजार १८२ मात्रै छ । काँडाको ठूलो क्षेत्रफलमा रहेको ‘नो म्यान्स ल्यान्ड’लाई छुट्याउने हो भने जनघनत्व र क्षेत्रफलबीचको ‘ग्याप’ हट्छ । त्यहीँ पुग्न पर्दैन, ती क्षेत्रलाई गाविस बनाएको मापदण्ड हामीसँग छ । ‘नो म्यान्स एरिया’ मान्छेसँग प्रत्यक्ष नजोडिए पनि हिमालबाट पर्वतारोहण रोयल्टी आउँछ, निकुञ्जले बफरजोनलाई रोयल्टीका साथै भइपरि आउने क्षतिपूर्ति दिन्छ । बाहिर राख्दा यस्ता सुविधा खोसिने त होइनन् ? यसबारे आयोगले टुंगो लगाइसकेको छैन, छलफल चलिरहेको छ । मैले माथि पनि भनिसकें यस्ता क्षेत्र स्थानीय निकायबाहिरै राखिनुपर्छ र यसको व्यवस्थापन तथा रेखदेख सरकारले गर्नुपर्छ । साथै त्यहाँबाट पाउने रोयल्टी, कर दस्तुर, उत्पादनको न्यायोचित वितरण स्थानीय निकायमा हुनुपर्छ । जस्तो हिमालबाट पाएको रोयल्टीसँगै जोडिएका गाविसलाई बाँडफाँट गरिनुपर्छ । निकुञ्जको हकमा पनि नजिकै रहेका र वन्यजन्तुबाट प्रभावित मध्यवर्ती गाविसलाई वितरण गरिनुपर्छ । जस्तो तराईको जंगलमा सुकेका घाँस दाउरा बुटुल्ने कामलाई खरखडाई भनिन्छ । खरखडाई गर्न दिने तर छुट्टै राखिनुपर्छ । मैले भन्न खोजेको कुनै पनि हिमाल, निकुञ्ज, वन्यजन्तु आरक्ष फलानो स्थानीय निकायको हो भन्ने अवस्था नआओस्, किनकि त्यो राष्ट्रको सम्पति हो । स्थानीय निकायभित्र राख्दा चाहिँ के समस्या पर्छ त ? तत्काल नदेखिए पनि यसले कालान्तरमा समस्या हुँदो रहेछ । पछि निकुञ्जहरू विस्तार गर्नुपर्दा बाधा आउँदो रहेछ । अहिले नै निश्चित क्षेत्र तोक्दा अतिक्रमण हुन पाउँदैन । यदि निकुञ्ज, संरक्षित क्षेत्र, वन्यजन्तु आरक्षजस्ता वन क्षेत्रलाई स्थानीय निकायको सीमाबाहिर ल्याउने हो भने अहिले उत्तम समय हो । पछि गाह्रो हुन्छ । तर निकुञ्जको आय मध्यवर्ती क्षेत्रका स्थानीय निकायलाई पनि दिइनुपर्छ । यसका लागि प्राकृतिक स्रोत साधनलाई राष्ट्रिय तहबाटै व्यवस्थापन गरिनुपर्छ । चितवन र बर्दिया राष्ट्रिय निकुञ्ज स्थानीय निकायको सिमाना बाहिर भए पनि ढोरपाटन सिकार आरक्ष, से–फोक्सुन्डो, सगरमाथा, लाङटाङ, शिवपुरी राष्ट्रिय निकुञ्ज स्थानीय निकायको सीमाभित्रै छन् । छुट्याउँदा विवाद हुने त होइन ? विवाद आउन सक्छ । स्थानीय निकाय पुनर्संरचना प्रक्रियामा पनि विवाद आउन सक्ला । तर राम्रोका लागि विवाद आउँछ भने त्यसलाई नराम्रो मान्न मिल्दैन । तपाईंले भनेझैं कतिपय निकुञ्ज र वन्यजन्तु आरक्षबाट बस्तीहरू सार्नुपर्नेछ । कोशी टप्पु वन्यजन्तु आरक्ष, शिवपुरी, लाङटाङलगायतका निकुञ्जमा बस्ती सार्नुपर्नेछ । यदि सार्ने हो भने उपयुक्त समय अहिले हो । पदयात्रा र पवर्तारोहणका लागि विश्व चर्चित पर्यटकीय क्षेत्रहरू सगरमाथा र लाङटाङ राष्ट्रिय निकुञ्जभित्र पर्छन् । त्यसक्षेत्रमा शताब्दीयौंदेखिका बस्ती पनि छन् । हटाउन सम्भव छ र ? मानवीय चाप रहने र धेरै पहिलेदेखि घना बसोबास रहेको क्षेत्रलाई हटाउनुपर्छ भनिन । कतिपय निकुञ्जभित्र अझै पनि थोरै घर भएका छिटफुट बस्ती हटाउनुपर्छ भनेको हुँ । नागरिकको थातथलो हो भने अझ संरक्षण गरिनुपर्छ । खुम्बु, लाङटाङ क्षेत्रको बस्ती यथास्थानमै रहन दिउँ बरू निकुञ्ज बनाई सकेपछि मान्छेसँग वन्यजन्तु तथा पर्यावरणबीच आउने द्वन्द्वलाई समेत ख्याल गरेर नीति तर्जुमा गरिनुपर्छ । रसुवाको लाङटाङ र सोलुखुम्बुको सगरमाथाजस्ता क्षेत्रलाई विषेश व्यवस्था गरिनुपर्छ । बाँकी छिटफुट रहेका बस्तीलाई अहिले सार्दा उचित हुन्छ । शिवपुरी राष्ट्रिय निकुञ्ज राजधानीको घना बस्तीसँगै जोडिएको छ । अहिले वन्यजन्तु र मान्छेबीचको द्वन्द्व सुरू हुन थाल्यो । घना बस्तीसँग जोडिएका क्षेत्रलाई निकुञ्ज बनाउनु कति उपयुक्त हो । शिवपुरी क्षेत्रबिना हाम्रो राजधानीको कल्पना गर्नै सकिन्न । शिवपुरी जलाधार क्षेत्र नहुने हो भने राजधानी मरूभूमि हुन्छ । त्यस क्षेत्रको जलाधार, पर्यावरण जोगाउनुपर्ने भएकाले निकुञ्ज बनाउनै पथ्र्यो । जहाँसम्म वन्यजन्तु र मान्छेको द्वन्द्वको कुरा छ, यो व्यवस्थापनमा भर पर्छ । सक्षम व्यवस्थापन भए द्वन्द्व हुँदैन, असक्षम भए द्वन्द्व झन् बढ्छ । त्यसलाई व्यवस्थापन योजना राम्रो बनाउनुपर्छ । हिमालको ‘नो म्यान्स ल्यान्ड’ भन्दा तलका लेकाली खर्कहरू चरिचरन र जडीबुटीका लागि महत्वपूर्ण क्षेत्र हुन् । खर्कको विवाद सर्वोच्च अदालतसम्म पनि पुगेको छ । यस्ता ठाउँमा कसरी पुनः सीमांकन गर्नुहुन्छ ? केही वर्षअघि मात्रै यार्सागुम्बा टिप्ने क्रममा गोरखाका केरौंजा तथा मनाङका नार र फूका बासिन्दाबीच विवाद हुँदा अप्रिय घटना भयो । विगतको समस्या चाहिँ के थियो भने, सीमांकनका कागजी प्रक्रिया मिलाए पनि स्थलगत सीमा विभाजन प्रष्ट थिएन । त्यही भएर तेरो÷मेरो अवस्था आएको हो । यार्सागुम्बालगायतका जडीबुटी सम्बन्धित गाविसका नागरिकले मात्रै टिप्ने कि अरूले पनि पाउने भन्नेमा नीति नियम मौन छ । जस्तो डोल्पामा यार्सागुम्बा टिप्न सल्यानदेखि मान्छे जान्छन् । तर डोल्पाको प्रशासनले यार्सागुम्बा टिप्न जानेसँग कर उठाउँछ । त्यसैले खर्कको विवाद सीमांकनले मात्रै होइन, व्यवस्थापनले पनि आउँछ । जहाँसम्म गोरखा र मनाङको सीमा अस्पष्टता छ, त्यस्ता ठाउँमा सकेसम्म फिल्डमा खटेर अध्ययन गरेरै सीमांकन गर्छौं । रूकुम, बाग्लुङ, म्याग्दीको कतिपय सीमा विवादमा डेढ दुई सय वर्षअघि तिरो तिरेको रसिद, किनबेच र नामसारीका लिखत देखाएर तेरो/मेरो चल्दै आएको छ । पुराना कागजात चाहिँ सीमांकनका आधार हुन सक्छन् कि सक्दैनन् ? अवश्य नै थातथलो र त्यसले चर्चेको ठाउँको माया सबैलाई हुन्छ । यो पहिचानसँग पनि जोडिएको विषय हो । यति हुँदाहुँदै पनि राज्यभन्दा व्यक्ति माथि हुँदैन । त्यसैले राज्यले सीमांकन गर्ने कुरामा व्यक्तिको विमतिले असर पु¥याउँछ जस्तो मलाई लाग्दैन । सीमांकन गर्दा सकेसम्म नागरिकको भावनालाई समेट्नु पर्छ भन्ने मान्यतासँगै राज्यको कुरा पनि नागरिकले नकार्न मिल्दैन । कि म संविधान नै मान्दिँन भन्नु प¥यो । मेरै घर रहेको क्षेत्र दाङको त्रिपुर केही समयअघि गाविसबाट नगरपालिका बन्यो । मैले व्यक्तिगतरूपमा नगरपालिका चाहिँदैन भन्न त मिल्ला ! तर राज्यले बनाएको नगरपालिका मान्दिन, तिरोभरो गाविसकै दरमा तिर्छु भन्न त मैले पाउँदिन नि ! च्छो–रोल्पा, फेवाताल, से–फोक्सुन्डो, रारा तालको क्षेत्रफल कतिपय गाविसको भन्दा ठूलो छ । यस्ता ताल स्थानीय निकायको सिमानाभित्र रहन्छन् कि ‘नो म्यान्स’ एरियामा ? अवश्य नै, यसबारे पनि आयोगमा छलफल चलिरहेको छ । आयोग निर्णयमा नपुगे पनि ठूला ताल दुई वा दुईभन्दा बढी स्थानीय निकायमा नपर्ने गरी सीमांकन गर्नुपर्छ भन्ने निष्र्कषमा पुगेका छौं । अब स्थानीय निकायलाई गाभ्ने भएकाले यस्ता ताल सकेसम्म एउटै गाउँपालिका वा नगरपालिकाभित्र राख्ने गरी सीमांकन गर्नुपर्छ । तराई, पहाड र हिमालमा रहेका ताल तथा पोखरीलाई दुईवटा गाविसमा पर्ने गरी नराख्ने लक्ष्य छ । नदीको हकमा चाहिँ अलि गाह्रो छ । किनकि अधिकांश सिमाना नदीका आधारमा निर्धारण हुन्छन् । नदी एउटैको भन्ने हुँदैन । सिमसार, जलाधार क्षेत्र, ताल तलैया चाँहि एकै स्थानीय निकायमा पार्नुपर्छ । दुई वा दुईभन्दा बढी स्थानीय निकायमा पारे अधिकारका लागि द्वन्द्व हुने र संरक्षणका लागि पछि हट्ने समस्या देखिन सक्छ । उदाहरणका लागि पोखराको फेवाताल गाविस र नगरपालिकाको सीमामा पर्छ । सीमारेखा रहेका यस्ता ताललाई चाँहि कसरी मिलाउनुहुन्छ ? फेवाताल पोखरा उपमहानगरपालिकामा पर्छ । आसपासका जनघनत्व, पूर्वाधार विकास, वित्तीय परिचालनका हिसाबले नगरउन्मुख गाविस उपमहानगरमै गाभ्नु पर्छ । फेवातालभन्दा पारि गाविस पर्छ । फेवाताललाई पोखरा उपमहानगरमै राख्ने अनौपचारिक सहमति भएको छ । हामीले तय गरेका आधारहरू भेटिन्छन् भने पारिका गाविस पनि उपमहानगरपालिकामै गाभ्न सकिन्छ । यदि सकिएन भने पनि ताललाई एउटै स्थानीय निकायमा राख्नुपर्छ । फेवातालसहित विभिन्न ताल आर्थिक स्रोत बन्न थालेका छन् । तपाईंको तर्कअनुसार त तालको किनारा छोएको एउटा स्थानीय निकायले स्रोत पाउने अर्को नपाउने देखियो नि ! प्राविधिक जटिलताका कारण मात्रै सिमानाका ताललाई एउटा स्थानीय निकायको भूगोलभित्र सिमित पार्नुपर्छ भनेको हुँ । तालको किनार जोडिएको एउटाले स्रोत पाउने र अर्कोले नपाउने भन्ने हुँदैन । यसप्रति आयोग सचेत छ । आयोगको टीओआरमा स्रोत बाँडफाँटसम्बन्धी विषय पनि भएकाले हामी स्रोतको न्यायोचित बाँडफाँट गर्न कोसिस गर्दैछौं ।",
    "category": "business"
  },
  {
    "text": "वीरगञ्ज, २१ फागुन । नेकपा एमालेद्वारा मेची महाकाली अभियानको तयारीकालागि पर्सा जिल्लाको मिलनचोकमा शनिवार हुने भनिएको कार्यक्रम मधेशी मोर्चाको व्यापक विरोध पछि रोकिएको छ । पर्सा जिल्लाको मिलनचोकमा एमाले सांसद बिचारी यादवसँगै अन्य सांसद र नेताहरूको कार्यक्रम तय थियो । यद्यपी मधेशी मोर्चाका कार्यकर्ताहरूले बिहानैदेखि मिलनचोक आफ्नो कब्जामा लिएका थिए । बाटोमा टायर बालेर एमाले विरूद्ध चर्कोनाराबाजी गरे पछि एमालेका सांसदहरू कार्यक्रममा उपस्थित भएनन् । मोर्चाका नेता एवंम संघीय समाजवादी फोरम नेपाल पर्साको अध्यक्ष प्रदिप यादवले एमालेको कुनै कार्यक्रम पर्सा जिल्लामा हुन नदिने स्पष्ट गरेका छन् । मेची महाकाली अभियानसँग सम्बन्धित कुनै कार्यक्रम नहुने मोर्चाको रणनीति रहेको उनले जानकारी दिएका छन् ।",
    "category": "politic"
  },
  {
    "text": "१ वुद्धिमान मानिसले आफ्नो योजना बारे कसैलाई पनि बताउँदैन त्यसैले आफुले सोचेको कुरालाई व्यक्त हुन नदिनुहोस् । आफूले सोचेको कुरालाई पुरा गर्नको लागि ढृढ रहनुहोस्, तपाईंको जीत अवश्य हुनेछ । २ शिक्षा सबैभन्दा राम्रो मित्र हो । एक शिक्षित व्यक्तिले हरेक ठाउँमा सम्मान पाउँछन् । शिक्षाले सौन्दर्य र यौवनलाई परास्त गर्ने गर्दछ । ३ मूर्खता जस्तै यौवन पनि दुखदायी हुने गर्दछ किनभने जवान हुँदा व्यक्तिले कामवासनाको आवेगमा कुनै पनि मूर्खतापूर्ण काम गर्न सक्छ । तर योभन्दा पनि अधिक कष्टप्रद भनेको अरु व्यक्तिमा आश्रित हुनु हो । ४ यदि सर्प विषालु छैन भने पनि उसले आफूलाई विषालु देखाउन आवश्यक छ । ५ ती आमाबुवा बच्चाहरुको लागि शत्रुजस्तै हुन्छन् जसले आफ्ना बच्चालाई राम्रो शिक्षादिक्षा दिएका हुँदैनन् । किनभने अनपढहरुको विद्वानको समूहमा निकै बेइज्जत हुने गर्दछ । ६ चाणक्यका अनुसार नदीको किनारामा रोपिएको जीवन अनिश्चित हुन्छ किनभने नदीमा आएको बाढीले किनारामा रहेको रुख उजाडिदिन्छ । यस्तै प्रकार अरुको घरमा बस्ने स्त्री पनि कुनै समय पतनको मार्गमा जान सक्छिन् । यस्तै, जुन राजासँग राम्रो सल्लाह दिने मन्त्री छैनन्, ती राजा धेरै समयसम्म सुरक्षित हुन सक्दैनन् । ७ जुन प्रकार यौनकर्मी सम्पत्ति सिद्धिएपछि परपुरुषको मुख पनि हेर्दिनन् त्यसरी नै जब राजा शक्तिहिन हुन्छन् तब प्रजाले उनको साथ छोडिदिन्छन् । यस्तै प्रकारले रुखमा बस्ने पंक्षी पनि त्यतिबेलासम्म मात्र त्यहाँ बास बस्ने गर्दछ जबसम्म त्यसले उक्त रुखबाट फल प्राप्त गर्छ । अतिथीलाई जब पुरा स्वागत सत्कार गरिन्छ भने उसले पनि त्यो घर छोडिदिन्छ । ८ जुन प्रकारले पत्नी वियोगको दुख, आफ्नो भाइ नातागोताले प्राप्त गर्ने अपमानको दुख असह्य हुन्छ, त्यसरी नै ऋणले दबिएको व्यक्ति हरेक समय दुखी नै रहन्छ । दुष्ट राजाको सेवाका लागि बस्ने नोकर पनि दुखी नै रहन्छ । ९ जो व्यक्तिको छोरा उसको नियन्त्रणमा बस्ने गर्दछ, श्रीमती उनको आज्ञा अनुसार व्यवहार गर्दछिन् र जो व्यक्ति आफूले कमाएको धनमा पूर्ण सन्तुष्ट हुन्छन् भने यस्ता व्यक्तिहरुका लागि संसार एक स्वर्गजस्तै हुन्छ । १० खानाको लागि मिठो पदार्थ उपलब्ध हुनु, त्यसलाई पचाउने शक्ति हुनु, सुन्दर महिलासँग संसर्गको लागि कामशक्ति हुनु, प्रचुर धनका साथै धन दिने इच्छा हुनु, यी सबै सुख मानिसका लागि निकै कठिन रुपमा प्राप्त हुन्छ ।",
    "category": "education"
  },
  {
    "text": "बुटवल, १५ चैत । मैथिल समाज नेपाल रुपन्देही, बुटवलको १० औं बार्षिकोत्सव एवम् छैठौं अधिवेशन बुटवलमा सम्पन्न भएको छ । बुटवल उप–महानगरपालिका–६ हाट बजार स्थित सिद्धार्थ गौतम बुद्ध क्याम्पसमा समाजक अध्यक्ष मुखीलाल चौधरीक सभापतित्व तथा नेपाल प्रज्ञा प्रतिष्ठानक प्राज्ञ परिषद सदस्य समाजका सल्लाहकार मिथिला रत्न धीरेन्द्र प्रेमर्षीक प्रमुख आतिथ्यमा कार्यक्रम सम्पन्न भएको हो । सोही समारोहमा मैथिली अभियानीहरु धीरेन्द्र प्रेमर्षी सिरहा, रूपा झा सिरहा, मीना ठाकुर, सप्तरी, श्रीरामस्वार्थ ठाकुर महोतरी, र युक्ति मरिक डोम सप्तरीलाई प्रशस्ती–पत्र सहित दोसला ओढ़ाएर मानार्थ सदस्यताबाट सम्मान गरिएको छ । लुम्बिनी क्षेत्रमा बस्दैआएका गत वर्षको एसईई परीक्षामा सर्वाधिक अंक प्राप्त गर्ने मैथिलीभाषी छात्रछात्रालाई नगद तीन हजार एक नगदसहित सम्मान–पत्र एवं ‘नविनकुमार सिंहको तस्वीर अंकित तथा ‘नवीनकुमार सिंह स्मृति पुरस्कार प्रदान गरिएको छ । पुरस्कृत हुनेहरुमा आशुतोष सिंह र आरती साह रहेका छन् । यसैगरी उत्कृष्ट अंक प्राप्त गर्ने संगीता पंडित, आकृति ठाकुर, र शनिकुमार साहलाई समेत पुरस्कृत गरिएको छ । ‘नवीनकुमार सिंह स्मृति पुरस्कार’ नवीनकुमार सिंहका पिता उदयकुमार सिंहद्वारा मैथिल समाज नेपाल रुपन्देही, बुटवलमा एक लाख एक हजार एक सय एघार रुपैयाँको अक्षय कोषको स्थापना गरिएको छ । पुरस्कार स्थापनाक हेतु सिंहलाई प्रशस्ती पत्रक सहित दोसला ओढाएर सम्मान गरिएको छ । सिद्धार्थ नगरपालिका– ६ भैरहवाका अमरकुमार झालाई बिशिष्ट आर्थिक सहयोग गरे वापत सम्मान–पत्रक सहित दोसला ओढाएर सम्मान गरिएको छ । बार्षिकोत्सवका अवसरमा ३७ युगल जोडीलाई आजीवन सदस्यता सम्मान–पत्रसहित डोपटा ओढ़ाकऽ सम्मान गरिएको छ । यस्तै ४४ जनालाई आजीवन सदस्यता प्रमाणपत्र प्रदान गरिएको छ । समाजको आय–व्यय पारदर्शी बनाउन समाजको आजीवन सदस्यद्वय रामउदगार यादव र मनोजकुमार मण्डलद्वारा आन्तरिक लेखा परीक्षण गराईएको छ भने उनीहरुलाई समेत सम्मान गरिएको अध्यक्ष मुखीलाल चौधरीले जानकारी दिएका छन् । जीतिया महोत्सव–२०७३ मा नृत्य गर्ने ६ जनालाई ‘स्नेहक प्रतिक’ प्रदान गरिएको छ । १०औं बार्षिकोत्सवमा नृत्य प्रस्तुत गर्ने ७ जना बचियाँरबच्चा सभकेँ जनहि एक हजार रुपैयाँसहित ‘स्नेहक प्रतिक’ प्रदान गरिएको छ । यसैगरी पदाधिकारीहरुलाई समेत ‘स्नहेक प्रतिक’ प्रदान गरिएको छ । अधिवेशनद्वारा ११ सदस्यीय कार्यकारी समिति सर्वसम्मत गठन गरिएको छ । अध्यक्षमा मुखीलाल चौधरी, उपाध्यक्षमा विजयकुमार झा, सचिवमा नागेन्द्रराय यादव, सहसचिवमा अमरेन्द्रकुमार सिंह र कोषाध्यक्षमा रामउदगार यादवलाई चयन गरिएको छ । समितिको सदस्यमा जगतनारायण मण्डल, विमलकुमार ठाकुर, सुन्दरी यादव, झुमुर सिन्हा, प्रवीणकुमार झा, ममता सिंहलाई चयन गरिएको छ । यसैगरी पदेन सदस्यमा अनिता झा अध्यक्ष मैथिल महिला समाज बुटवल र सुदिष्टकुमार सिंह अध्यक्ष, मैथिल विद्यार्थी समाज रहेका छन् ।",
    "category": "politic"
  },
  {
    "text": "फाइल तस्वीर विनाशकारी भूकम्पको एक वर्षपछि विद्यालय पुनःनिर्माणको औपचारिक शुभारम्भ भए पनि यो वर्षका लागि विद्यमान अस्थायी सिकाइ केन्द्रको स्तरोन्नतिमा चित्त बुझाउनुपर्ने भएको छ। क्षतिग्रस्त विद्यालयमा नयाँ पक्की भवन निर्माणका लागि ढाँचा तयार भए पनि रकम निकासा हुन बाँकी रहेको तथा त्यस्ता भवन बनाउन केही वर्ष लाग्ने भएकाले त्यस अवधिमा अस्थायी सिकाइ केन्द्रमै विद्यार्थीले पढ्नुपर्नेछ। संयुक्त राष्ट्रसङ्घीय बालकोष (युनिसेफ) को तथ्याङ्कअनुसार भूकम्प प्रभावित क्षेत्रका १६ लाख बालबा...",
    "category": "entertainment"
  },
  {
    "text": "मसँग त त्यस्तो खराब कुरा गरेनन्, तर प्रचण्डजीसमक्ष भने भारतीय विदेश सचिव एस जयशंकर अशिष्ट शैलीमा प्रस्तुत भएछन् । देखाईदिन्छौं भन्ने पाराले कुरा गरेछन् । बिहीबारको स्थायी कमिटी बैठकलाई एमाले अध्यक्ष केपी ओलीले गरेको रिपोर्टिङ हो यो । सोही बैठकलाई भर्खरै दिल्ली गएर पार्टीको पक्षमा लबिङ गरी फर्किएका सचिव प्रदीप ज्ञावालीले समेत ब्रिफिङ गरेका थिए । र चिफ राजेन्दर खन्ना, प्रधानमन्त्रीका राष्ट्रिय सुरक्षा सल्लाहकार अजित डोभाल, विदेशसचिव एस जयशंकर, भारतीय जनता पार्टीको स्वयम् सेवक संस्था आरएसएस प्रमुखसमेत ४ जनासँग भेटवार्ता भएको रहेछ । त्यसक्रममा उताबाट नेपालले ५० हजार सेना तराईमा परिचालन गरेको, त्यहाँबाट मधेसीमाथि दमन हुँदा हजारौं शरणार्थी भारत पस्ने डर भएको, तसर्थ बेलैमा हस्तक्षेप गर्नुपर्ने खाँचो रहेको बारे सरोकार राखिएको रहेछ । यसैबीच त्यहीबेला रुसी राजदूत डा. सर्गेई भ्यासिलिएभिचले केपी ओलीसँग अलग्गै दुई घण्टा र प्रचण्ड तथा प्रधानमन्त्री सुशील कोइरालासँग सामूहिक भेट गरी विकसित परिसथितिमा नआत्तिन, धैर्यधारण गर्न आग्रह गरेका छन् । उनकै सिफारिसमा हो रसियाले संयुक्त राष्ट्रसंघीय सुरक्षा परिषदमा स्थायी सदस्य राष्ट्र बन्ने भारतीय मनोकांक्षालाई ब्रेक लगाईदिएको । दोस्रो विश्वयुद्धपछि अमेरिका, चीन, रुस, फ्रान्स र बेलायत स्थायी सदस्य राष्ट्र छन् । बदलिँदो सन्दर्भमा आफूहरु पनि भिटो पावरसहित त्यसको सदस्य बन्न पाउनुपर्ने जापान, भारत, ब्राजिल र जर्मनीको माग छ । हामीले चाहिँ किन नपाउने भन्दै दक्षिण अफ्रिका पनि कराईरहेको छ । यसैका निम्ति भारतीय प्रधानमन्त्री नरेन्द्र मोदीले शनिबार न्यूयोर्कमा जी-४ राष्ट्रको बैठक डाके । तर त्यतिबेला नै अमेरिकाबाट निस्किने चर्चित पत्रिका वासिंगटन पोस्टले पहिलो पृष्ठमा ठूलो समाचार छापिदियो, मोदीजीले एक वर्षमा संसारका सबैभन्दा धेरै राष्ट्र डुलेको रेकर्ड बनाउनुभयो तर आफ्ना छिमेकीलाईचाहिँ नराम्ररी चिढ्याउँदै हुनुहुन्छ । जनआस्था साप्ताहिकमा खबर छ ।",
    "category": "world"
  },
  {
    "text": "मानिसले जस्तै सोँच्ने तथा काम गर्नसक्ने मेसिनको निर्माण मानव जातिकै अस्तित्वका लागि खतरनाक भएको प्रसिद्ध भौतिकशास्त्री स्टेफेन हकिंग्सले चेतावनी दिएका छन् । बीबीसीसँगको अन्तरवार्तामा हकिंग्सले भनेका छन्, पूर्ण कृत्रिम बुद्धियुक्त प्रविधिको विकाशले मानव जातिकै अस्तित्वलाई अन्त्य गरिदिन सक्छ । मोटर स्नायु सम्बन्धि रोग एमियोट्रोफिक ल्याटेरल स्क्लेरोसिस -एएलएस) बाट पीडित हकिंग्स बोल्ने लगायतका क्रियाकलाप गर्न सक्दैनन् । इन्टेलले विकाश गरेको यस्तै कृत्रिम बुद्धियुक्त प्रविधिका माध्यमबाट उनले भन्न खोजेका कुराहरु शव्दमा परिणत गरिन्छ । आफैले संवाद गर्न प्रयोग गर्ने प्रविधितर्फ लक्षित गर्दै उनले मानिसले जस्तै काम गर्न सक्ने र मानवीय बुद्धि तथा विवेकको प्रयोग गर्न सक्ने प्रविधिको तिब्र विकाश मानवीय सभ्यताकै लागि घातक हुने बताएका हुन् । वैज्ञानिक हकिंग्सले भन्न खोजेका तथा बोल्न खोजेका कुरा र उनले प्रतिपादन गर्ने सिद्धान्तलाई शव्दमा बदल्ने स्मार्टफोन कीबोर्ड एपको निर्माणमा बेलायती कम्पनी स्विफ्ट की पनि लागिपरेको छ । कृत्रिक विवेकयुक्त प्रविधिका केही परम्परागत आविष्कारहरु निकै उपयोगी भएपनि कालान्तरमा मानिस जत्तिकै वा मानिसभन्दा पनि बढि विवेकी उपकरण निर्माण हुनसक्ने तर्फ उनले संकेत गरे । मानिसले बनाएको त्यस्तो कृत्रिम विवेकयुक्त उपकरणले मानिसलाई नै बेवास्ता गर्दै आफैले आफुभन्दा अझै विवेकी प्रविधि विकाश गर्ने खतरा हुने उनले बताए । निकै धीमा जैविक क्रमविकाशमा बाँधि",
    "category": "technology"
  },
  {
    "text": "राजनीतिक विषयलाई छाड्ने हो भने राजधानीमा यतिबेला सवारीसाधनको चर्चा व्यापक चुलिएको छ । पछिल्ला केहि हप्ता निरन्तर भइरहेका सवारी दूर्घटनाले यसको सुरक्षाको विषयमा जनतादेखि संसदसम्मको गहिरो चासोदेखिन्छ । आजदेखि सुरु हुने ११ औं संस्करणको ‘नाडा अटो सो २०१६’ले पनि सवारीको चर्चालाई झन् बढाएको छ । सवारी सुरक्षाको विषयसहित बजारमा नयाँ नयाँ सवारीको प्रवेश र यो क्षेत्रमा विकास भएका नयाँ प्रविधिका कारण पनि विगत देखिनै नाडा सोले धेरैको आकर्षण बटुलेको छ । त्यसैले पनि नाडा अटो सो सवारी खरिद गर्नेका लागि ठूलो चाडकै रुपमा परिणत भइसकेको छ । सवारी सुरक्षा, व्यवसाय र नाडा अटोसँग केन्द्रित रहेर नेपाल अटोमोवाइल्स डिलर्श एशोसियशनका अध्यक्ष तथा लक्ष्मी इन्टरकण्टिनेन्टलका कार्यकारी निर्देशक अञ्जन श्रेष्ठसँग बिजखबरका रामराजा श्रेष्ठले गरेको कुराकारनीको सार ः भूकम्पले अर्थतन्त्रका महत्वपूर्ण क्षेत्रमा ठूलो धक्का दिंदा पनि अटो व्यवसायको ग्राफले उकालो लय समात्यो । यो कसरी सम्भव भयो ? हो, भुकम्पले धेरै क्षेत्रमा असर पुर्यायो । अझ बढी पर्यटनमा यसको प्रभाप प¥यो । हामीले पनि त्यसबीचमा ठूलो समस्या सामना ग¥यौं । उपभोक्ताको माग हुँदाहुँदै पनि सामान नभएर बेच्न पाएका थिएनौं । जब नाकाबन्दी खुल्यो तब यसको व्यापार भने ह्वात्तै बढ्न थाल्यो । मतलब नाकाबन्दी पछि व्यापारको क्षेत्रले गति लियो । यहिं कारण हो सरकारले लक्ष्य भन्दा बढी राजस्व सङ्कलन गर्न सक्यो । भुकम्प र नाकाबन्दीले देशमा उद्योग व्यवसाय ठप्प हुँदा पनि विदेशबाट रेमिट्यान्स भित्रिरहेको थियो । त्यहिं समयमा अमेरिकी डरलको भाउ बढेकाले नेपाल भित्रने रेमिट्यान्सपनि बढ्न गयो । तर देशमा न्य क्षेत्रमा लगानी गर्ने वातावरण बनेन । बैंक तथा वित्तीय संस्थाले पनि अटो लोनको ब्याजदर घटाउए अनि कर्जा पनि सहजै बन्यो । यस्तै परिस्थितीले अटो व्यवसायलाई झन् बढायो । व्यवसायीहरुले कहिले काँही नेपालमै एसेम्बल प्लाण्ट सहितका योजना सार्वजनिक गर्छन् । तर यसको सङ्केत देखिदैंन । व्यवसायनै बढीरहेका बेला प्लाण्टको अर्को चिन्ता किन लिने भनेर हो ? नेपालमै एसेम्बल प्लाण्टका सरकारले दुई वर्ष अघि नेपाल अटोमोवाइल डिलर्स एशोसिएनसँग छलफल गरेको थियो । त्यहिं छलफलमा छुट दिने कुरा पनि आएको हो । तर, नीतिगत अस्पष्टताले त्यहाँबाट अघि बढ्न सकेन । नेपालमै मोटरसाइकल एसेम्बल प्लाण्ट यसअघि नै स्थापना भइसकेको छ । तर, उत्पादन पश्चात के गर्ने भन्ने विषयमा अन्यौल हुँदा निर्माण हुन सकिरहेको छैन । सो सम्बन्धी कानुनी व्याख्या नै गलत छ । कस्तो छ भने दुई पाङ्गे्रमा ५० प्रतिशत र चार पाङ्ग्रेमा २५ प्रतिशत अन्तःशूल्क छुटको व्यवस्था छ । यहिंनेर एउटा समस्या छ । बढी खर्च लाग्ने चार पाङ्ग्रे सवारीमै छुट भने कम छ । यसैले पनि पाङग्रे सवारीको एसेम्वल प्लाण्ट खोल्न धेरैले चासो देखाएका छ्रैनन् । जुनसुकै देशमा एसेम्वल उद्योगबाटै अटो उद्योगको स्थापना भएको छ । पछिल्लो समय सवारी दुर्घटनाका समाचार निरन्तर आइरहेका छन् । सवारी साधन सुरक्षाको सचेतनामा नाडा के गर्दैछ ? पक्कै पनि पछिल्लो समय दुर्घटना हुने क्रम बढेको छ । यसको छानविन आवश्यक छ । नाडाले दुर्घटना घटाउने विषयमा सरकारसँग सहकार्य गर्दै आएको छ । अहिले दुर्घटना बढ्नुमा भौतिक, यान्त्रिक र मानवीय कारण रहेका छन् । नेपालमा प्रविधि र प्राविधिक प्रयोग नगरी सडक बनिरहेका छन् । नेताहरुले आ–आफ्नो क्षेत्रमा सडक पुर्याउनका लागि आफुखुशी निर्माण गरिरहेका छन् । यसरी निर्माण गरिएका सडक कत्तिको सरक्षित छन् मुल्याङ्कन हुनु जरुरी छ । यस्तै पुराना सडकहरु जिर्ण हुँदै गएका छन् त्यसको मर्मत सम्भार हुन सकेको छैन । अहिले व्यवसायीहरुले विश्वस्तरमा भर्खर आएका उच्चस्तरिय सवारीसाधन नेपालमा भित्र्याउँदै आएका छन् । तर, त्यहि अनुसारको पेट्रोलियम नहुँदा समस्या परेको छ । यसैगरी खुला सिमानाले पोका पुन्तुरामार्फत नक्कली पार्टपुर्जा भित्रिरहेको छ । जसले गर्दा पनि सवारी दुर्घटना बढिरहेको छ । आगामी दिनमा नक्कली पार्टपूर्जा भित्रन नदिन त्यसमा लाग्दै अएको भन्सार शुल्क घटाएर एकलदर लागू गरिनु पर्छ । नेपालमा नागरिक सचेतनाको जरुरी छ । सडक प्रयोगकर्ता तथा सवारीसाधन चालकका लागि सोही अनुरुपको जानकारीमुलक अभियान चलाउनु पर्छ भने सवारी चालक अनुमतिपत्र वितरण प्रणालीलाई पनि सुधार गरिनुपर्छ । व्यावसायीक र व्यक्तिगत सवारीसाधन चलाउनेका लागि एकै खालको लाइसेन्स दिएर हुँदैन । हामीकहाँ सवारीसाधनको स्वास्थ्य परीक्षण गर्ने यन्त्र छैन । हचुवाको भरमा चलाउनु परेको छ । आगामी दिनमा सकभर छिटो भेइकल फिटनेस सेन्टर संचालनमा ल्याइनु पर्छ । सरकारको प्राथमिकता इलेक्ट्रिक सवारीलाई छ । लोडसेडिङको मार खेपिरहेको हाम्रो जस्तो देशमा यसले कस्तो अर्थ राख्छ ? मुख्य विषय भनेको इन्धन सुरक्षा हो । जसका लागि उर्जाको नयाँ स्रोतको खोजी गरिनुपर्छ । नेपालमा अहिले डिजेल पेट्रोलबाट मात्रै सवारीसाधन संचालन भइरहेको छ , अगामी दिनमा इन्धनको विकल्प खोजेर इलेक्ट्रिक सवारी संचालनमा ल्याउनुपर्छ भन्ने नाडाको माग हो । तर यसको लागि नीति नियम तथा सोही अनुसारको मापदण्ड बनाउनु जरुरी छ । इलेक्ट्रिक सवारीको मुख्य समस्या भनेको ब्याट्रि व्यवस्थापन हो । विश्वभर यसको प्रयोग बढ्दै गएको छ । तर, त्यसको ब्याट्रि व्यवस्थापन कसरी गर्ने भन्ने विषयमा अझै पनि समस्या देखिएको छ । चार्जिङ स्टेशनको पनि अभाव छ । नेपालजस्तो लोडसेडिङबाट ग्रसित भएको मुलुकले कसरी चार्जिङ स्टेशन बनाउने ? अहिले पेट्रोलबाट चल्ने स्कुटरका लागि चालक अनुमति पत्र चाहिने तर इलेक्ट्रिकको लागि चाहिँदैन । के यो ठिक हो ? यो विल्कुल गलत हो । नीति नियम सवैलाई समान हुनुपर्छ । भावनात्मक रुपमा समयको वहावसँग बहेर निर्णय गर्नु गलत हो । नेपालमा पेट्रोलको समस्या भइरहेको अवस्थामा इलेक्ट्रिक स्कुटर ल्याउनु राम्रो हो । तर, भावनात्मक रुपमा बहेर त्यसको नियमन नै नगर्नु ठिक हो ? त्यसले भविष्यमा ठूलो विकृति ल्याउँदै छ । समयमा मापदण्ड नबनाउने हो भने सरकारको लागि यो काउसोको मालाजस्तै हुन्छ । तसर्थ सवै खालका सवारीसाधनका लागि मापदण्ड बनाएर अनिवार्य रुपमा नम्बर प्लेट लागू गरिनुपर्छ । नाडा अटो सोको एघारौं संस्करणमा आइपुग्नु भएको छ । के यो व्यावसायिक निरन्तरता मात्र हो अथवा यसले कस्तो परिवर्तन ल्याएको अनुभव गर्नुभएको छ ? नाडा अटो सो भनेको क्रेता र विक्रेताको संगमस्थलको रुपमा विकासित भएको छ । जुन नयाँ पुराना तथा अटो क्षेत्रको जानकारी लिन चाहने सबैका लागि उपयुक्त अवसर पनि हो । अटोमोवाइल उद्योगमा विश्वमा भइरहेको विकासक्रमको वारेमा जानकारी लिन यो एउटा उपयुक्त माध्यम पनि हो । यसले अटो क्षेत्रमा ठूलो परिवर्तन ल्याएको हाम्रो अनुभव छ । उदाहरणका लागि सन् २०१० भन्दा अघि नेपालमा अटो क्षेत्रको वार्षिक वृद्धिदर १० देखि १५ प्रतिशतमात्र थियो । त्यतिवेला नाडाले हरेक दुई वर्षमा मात्र अटो सो आयोजना गर्दै आएको थियो । केहि समयपछि यो वार्षिक कार्यक्रम नै बन्यो । वृद्धिदर पनि २५ देखि ३० प्रतिशत पुगेको थियो । यसैगरी गत आर्थिक वर्षमा यसको वृद्धि ४० प्रतिशतभन्दा बढी पुग्यो । यसको श्रेय अटो सोलाई नै जान्छ । त्यस्ता प्रदर्शनीमार्फत आम उपभोक्तालाई सवारीसाधनको वारेमा बुझाउन सक्यौं । मेलाले नेपालको अटोमोवाइल उद्योगलाई नयाँ दिशातर्फ उन्मुख गराउन ठूलो साथ दिएको छ । यो पटकको नाडा अटो सोमा किन जाने ? नाडा अटो शो भन्ने वित्तिकै यो सवारीसाधन तथा त्यस सम्बन्धी पार्टपूर्जाको कुम्भ मेला नै हो । व्यवसायीले अटो सोलाई लक्षित गरी उपभोक्ता लागि विभिन्न योजनाहरु ल्याएका छन् । यसपटको मेलामा सहभागी ब्राण्ड तथा व्यवसायीको सख्या बढी छ । यस अघि ६६ वटा प्रदर्शनीकर्ता रहेकोमा यसपटक ७७ वटा रहेका छन् । सवै प्रदर्शनीकर्ताले उपभोक्तालाई लक्षित गरी उपहार तथा छुट योजना ल्याएका छन् । जुन उपभोक्ताका लागि ठूलो अवसर हो । साथै यही १४ गतेदेखि २० गतेसम्म चल्ने यो मेलाले उपभोक्तालाई नेपालमा विक्री भइरहेको सवारीसाधन, पार्टपूर्जा, इञ्जिन आयल तथा सो सम्बन्धी बैंकिङ स्किमको वारेमा जानकारी दिनेछ ।",
    "category": "business"
  },
  {
    "text": "१४ मंसिर, काठमाडौं । सरकारले सोमबारदेखि ड्राइभिङ लाइसेन्समा ‘स्मार्ट कार्ड’ प्रविधि कार्यान्वयनमा ल्याएको छ । यातायात व्यवस्था विभागले पहिलो ‘स्मार्ट लाइसेन्स’ सोमबार महानिर्देशक चन्द्रमान श्रेष्ठका नाममा जारी गरेको छ । उपप्रधान तथा भौतिक पूर्वाधार तथा यातायात व्यवस्था मन्त्री विजयकुमार गच्छदारले श्रेष्ठलाई पहिलो स्मार्टकार्ड हस्तान्तरण गरे । पुरानो प्रविधिको सवारी चालक अनुमतिपत्र विस्थापन गर्न आधुनिक विद्युतीय प्रविधिको स्मार्ट कार्डमा रुपान्तरण गर्न सुरु गरिएको विभागले जनाएको छ । अबको ३ देखि ५ वर्षभित्र सबै सवारी चालक अनुमतिपत्रलाई स्मार्ट कार्डमा रुपान्तरण गर्ने गरी यातायात व्यवस्था विभागले काम थालेको छ । पहिलो चरणमा १ लाख ६० हजार स्मार्ट कार्ड वितरण हुनेछ । दोस्रो चरणमा लागि ४ लाख स्मार्ट कार्ड वितरण गर्न पि्रन्टिङको प्रक्रिया अघि बढेको भौतिक पूर्वाधार तथा यातायात व्यवस्था मन्त्रालयका सचिव गजेन्द्रकुमार ठाकुरले जानकारी दिए । नेपालमा झण्डै २३ लाख लाइसेन्स जारी भएकोमा २२ लाख लाईसेन्स ‘एक्टीभ’ रहेको विभागको तथ्याङ्कमा उल्लेख छ । पुराना सबै लाइसेन्सलाई स्मार्टकार्डका रुपमा रुपान्तरण गर्न कम्तिमा २ वर्ष लाग्ने अनुमान गरिएको छ । अञ्चल यातायात कार्यालय बाग्मतीबाट मंसिर २० गतेदेखि स्मार्ट कार्डको वितरण सुरु हुनेछ । अबको एक हप्ता ललितपुरको एकान्तकुनास्थित यातायात कार्यालयमा पुरानो सफ्टवेयरको विस्थापन र नयाँ प्रतिस्थापनको काम गरिनेछ । त्यस अवधिसम्म बाग्मती अञ्चल कार्यालयले लाइसेन्स वितरण गर्नेछैन । मंसिर २० गतेबाट नयाँ लाईसेन्स लिने, वर्ग थप्ने, नवीरकण गर्ने र प्रतिलिपि बनाउनेले स्मार्ट लाईसेन्स पाउनेछन् । अबको ३ महिनाभित्र देशभरीका यातायात कार्यालयहरुबाट स्मार्ट कार्ड वितरण गर्ने लक्ष्य राखिएको विभागका प्रवक्ता बसन्त अधिकारीले बताए । के हो स्मार्ट लाइसेन्स ? स्मार्ट लाइसेन्स क्रेडिट कार्ड साइजको विद्युतीय कार्ड हो । जुन पोलिकार्बोनेटबाट बनेको हुनाले आगो र पानीले कुनै हानि पुर्‍याउन सक्दैन । यो टिकाउ, मजबुत र बोक्न सजिलो पनि छ । यसमा देखिनेगरी चालकसँग सम्बन्धित फोटोसहितका विवरणहरु राखिएका हुन्छन् । यसबाहेक यसमा सीमकार्डमा जस्तै धातुको चिप जडान गरिएको हुन्छ । जसमा चालक र सवारीसँग सम्बन्धित डाटाहरु स्टोर गरिन्छ । त्यहाँका डाटालाई विभाग र प्रहरीले साझेदारी गरेर हेर्न सक्छन् । धातुको चिपमा भएका डाटालाई लिंकेज र डाटा रिडर मेसिनमा राखेर हेर्न सकिन्छ । कुनै सवारी चालक ट्राफिक प्रहरीको कारवाहीमा परेमा त्यसैमा कारवाही भएको रकेर्ड राखिनेछ । यसमा विभिन्न सेक्युरेटी फिचरहरु पनि हुन्छन् । जसमार्फत विभाग र ट्राफिक प्रहरीले चालक र उसले चलाउने सवारीसम्मका विस्तृत विवरणहरु चाहेको बेला राख्न, झिक्न र हेर्न सक्छ । स्र्माट लाइसेन्सको चिपमा रहने डाटामा चालकको औँठाछाप र बायोमेटि्रक क्याप्चरसहित वास्तविक विवरणहरु पनि राखिनेछ । त्यसैकारण कसैले चोरी भएका वा भेटाएका लाईसेन्स प्रयोग गर्न सक्ने छैन । विद्युतीय प्रविधिको भएको हुनाले फर्जी र नक्कली लाईसेन्सलाई स्र्माट लाइसेन्सले विस्थापित गर्नेछ । स्मार्टकार्ड लागि अनलाइन फारम भर्ने व्यवस्था भएकाले यातायात कार्यालयमा हुने अनियमितता र दलाली संस्कृति पनि हट्ने विभागको दावी छ । स्मार्टकार्ड वितरण भएपछि विभागमा सेवाग्राहीको भिड कम हुने र कर्मचारी कटौति पनि गर्न सकिने विभागको दावी छ । स्मार्ट लाईसेन्स लिन के गर्ने ? विभागले अहिले बाग्मति अञ्चल कार्यालयबाट मात्रै नयाँ स्मार्टकार्ड दिने छ । त्यसका लागि अनलाइनमा दरखास्त फारम भर्नुपर्नेछ । त्यसपछि यातायात व्यवस्था कार्यालयमा पुगेर बायामेटि्रक क्याप्चर अर्थात आंैठा छाप, फोटो खिच्ने र दस्तखत दिनुपर्छ । त्यसपछि स्वास्थ्य परीक्षण, लिखित र प्रयोगात्मक परीक्षा पास गरेकालाई विभागले स्मार्टकार्ड दिनेछ । नवीकरण गर्ने, वर्ग थप्ने र प्रतिलिपि निकाल्नेहरुलाई पनि स्मार्ट लाईसेन्स दिइने विभागले जनाएको छ । हाल म्याद भएका लाइसेन्स बाहकहरुलाई भने तत्काल स्मार्टकार्ड दिइनेछैन । उनीहरुको म्याद, वर्ग थप्ने र प्रतिलिपि निकाल्ने बेलामा स्मार्टकार्ड दिइनेछ । विभागका योजना यातायात व्यवस्था विभागले ३ महिना भित्रै सबै यातायात कार्यालयबाट स्मार्टकार्ड वितरण थाल्ने तयारी गरेको छ । त्यसका लागि सबै कार्यालयलाई उच्च प्रविधियुक्त बनाउने काम भइसकेको विभागले जनाएको छ । विभागले निकट भविष्यमा नै सवारी दर्तालाई पनि अनलाइन प्रणालीमा लैजाने योजना बनाएको छ । यसैगरी राजश्व संकलन गर्न बैंकमार्फत गर्ने पनि तयारी भएको विभागका महानिर्देशक चन्द्रमान श्रेष्ठले बताए । ट्राफिक प्रहरीले गर्ने कारवाहीको विवरण यातायात व्यवस्था कार्यालमा हुने गरी लिंकेज दिने, फिल्डमा खटिने ट्राफिकलाई स्मार्ट कार्ड रिड गर्ने मेसिन उलपब्ध गराउने, उनीहरुलाई तालिम दिने लगायतका योजना पनि विभागले अघि सारेको छ ।",
    "category": "automobiles"
  },
  {
    "text": "सहिद स्मारक ‘ए’ डिभिजन लिग विजेता मछिन्द्र क्लब काठमाडौं विराट गोल्डकप फुटबल प्रतियोगिताको पहिलो खेलबाटै बाहिरिएको छ ।",
    "category": "sports"
  },
  {
    "text": "१० माघ, काठमाडौं । स्कुटर भन्नासाथ महिलाले मात्र प्रयोग गर्ने सवारीसाधन सम्झने जमाना रहेन अब । के महिला के पुरुष काठमाण्डौका सडकमा स्कूटर चढ्नेको बाहुल्यता देखिन्छ । नेपाली उपभोक्तामाझ निकै लोकप्रिय बनेको हिरो ब्राण्डले हालै ड्यास मोडलको स्कुटर नेपाली बजारमा भित्राएको छ । अत्याधुनिक सुविधा र आर्कषक डिजाइनमा आएको ड्यासले केही समयभित्रै नेपाली ग्राहकको मन जित्न सफल भएको छ । आज हामी तपाइँलाई ड्यास भिएक्स भेरियन्टको रिभ्यु टेष्ट ड्राइभसहितको रिभ्यु प्रस्तुत गर्दैछौं । भिडियो ड्यासमा ११० सीसी क्षमतायुक्त पेट्रोल इञ्जिन जडान गरिएको छ । पावर भएको स्कुटर खोज्ने ग्राहकलाई ड्यास उपयुक्त मोडल हो । हेर्दै स्टाइलिस र स्पोर्टी देखिने ड्यास आकर्षक प्राविधिक विशेषताले भरिपूर्ण रहेको छ । चालकलाई विलासिताको अनुभव गराउन यसमा इन्टिग्रेटेड ब्रेकिङ सिष्टम जडान गरिएको छ । चावीबाटै डिकी र फ्युल ट्यांकी खोल्न सकिन्छ । प्रायः स्कुटरमा डिकी खोलेर इन्धन भनुपर्ने भएपनि यसमा त्यो झण्झट गर्नु पर्दैन । टेलिस्कोपिक फ्रन्ट सस्पेन्सन र सकको प्रयोगले तपाइँको ड्राइभिङ आरामदायि बनाउने छ । ड्यासमा दुवै टायर ट्युवलेस छन् । यूरो थ्री स्टाण्डरको यो स्कुटरमा चावी अन गर्नासाथ पार्किङ लाइट बल्छ भने स्टार्ट गर्नासाथ हेडलाइट बल्छ । हेडलाइट फरक स्टाइलमा डिजाइन गरिएको छ । हेडलाइट बलिरहने भएपनि ब्यट्रीलाई कुनै असर गर्दैन । हेटलाइट सिधै डाइनामोसँग कनेक्सन गरिएको छ । यसमा दुइवटा क्यारियर बनाइएको छ जहाँ ५-५ केजी गरी दश केजी सामान बोक्न सकिन्छ । यसको मुख्य विशेषता मोवाइल चार्जिङ सिस्टम हो । डिक्की भित्र रहेको युएसवी चार्जरमा मोवाइल सजिलै चार्ज गर्न सकिन्छ । यसैगरी सर्भिसिङ गर्न सम्झाउने इन्डिकेटर, डिक्कीमा बत्ती, चोरी हुनबाट रोक्ने एन्टी थेप्ट इमोबिलाइजर, मर्मत गर्न नपर्ने ब्याट्री लगायतका सुविधा ड्यासका अतिरिक्त खास बिशेषता हुन् । माइलेजको कुरा गर्दा ड्यास फ्युल किफायति साधन हो भन्दा फरक पर्दैन् । ड्यासले ६० किलोमिटर प्रतिलिटर माइलेज दिने बताइएको छ । नेपाली बजारमा ड्यास एलएक्सको मूल्य १ लाख ६७ हजार ५ सय र ड्यास भिएक्सको मूल्य १ लाख ७१ हजार ५ सय रुपैयाँ पर्दछ । समग्रमा हिरो ड्यास अत्याधुनिक सुविधायुक्त फेसनेवल र स्मार्ट स्कुटर हो । यसलार्इ स्टाइल र लक्जरीको संयोजन भन्दा फरक पर्दैन् । यही बिशेषताका कारण हिरो ड्यासले नेपाली सडकमा ड्यासिङ उपस्थीति जनाउने बिश्वास गर्न सकिन्छ ।",
    "category": "automobiles"
  },
  {
    "text": "जसले आयोजना होल्ड गरेर बसेका छन् ती आयोजना सरकारको बास्केटमा ल्याउने काम भइरहेको छ । जसको लागि छुट्टै नीति समेत बन्दै छ । देशमा लोडसेडिङ कसरी अन्त्य गर्ने भन्ने प्रश्न बोकेर नै ऊर्जा मन्त्री हुन आएको हुँ । समस्याको पहिचान गर्दै जाँदा समाधानका उपाय निस्किए । आफ्ना ओजना कार्यान्वयनका लागि नेपाल विद्युत प्राधिकरणको प्रमुखलाई समेत परिवर्तन गर्नुपर्ने वाध्यता आइलाग्यो । मन्त्रालयले तत्काल जनताको समस्या समाधान गर्न हेल्प डेक्सको समेत व्यवस्था गरेको छ । जुन एकदमै उपयोगी भएको छ । सरकारको अवको लक्ष्य भनेको प्रशारण लाइन निर्माणजस्ता ठुला पूर्वाधारमा केन्द्रित रहेने छ । अव क्षणिक होइन ५० देखि १ सय वर्षका लागि आवश्य पूर्वाधार निर्माणमा जुटेका छौं । केही व्यवसायीहरुले आयोजना निर्माणमा कर्मचारीले दुःख दिएको र जसले गर्दा लामो समय लागेको गुनासा समेत गर्दै आएका छन् । तर, म मन्त्री भएर आउने वित्तिकै त्यस्ता समस्याको समाधान भएको छ । हाल आफुमातहतका कर्मचारी र साविककै विद्युतबाट काठमाडौंलाई लोडसेडिङ मुक्त गरिएको छ । आखिर चाह्यो भने त हुने रैछ नि १ नेपाल विद्युत प्राधिकरणमा देखिएका समस्या, देशको बढ्दो लोडसेडिङ अन्त्य तथा प्रशारण लाइन र ठूला जलविद्युत आयोजना निर्माणका सम्बन्धमा केन्द्रित रहेर ऊर्जा मन्त्री जनार्दन शर्मासँग बिजखबरका रामराजा श्रेष्ठले गरेको कुराकानीको सार: सोमबार साँझ उपत्यकामा करिब आधा घण्टा बत्ती नहुँदा त्यसको व्यापक चर्चा भयो । गत बर्ष यहिं समय लोडसेडिङको तालिका हेर्दै आफ्नो दैनिकी व्यवस्थापन गर्नुपर्ने बाध्यता उपत्यकावासीमा थियो । यति छोटो समयमै यो परिवर्तन कसरी सम्भव बन्यो ? हरेक बर्षजस्तो लोडसेडिङको समस्या कसरी अन्त्य गर्न सकिन्छ भन्ने प्रश्न लिएर नै म मन्त्री हुन आएको हुँ । त्यहि प्रश्नले नै यो उपाय निकालेको हो । मन्त्री पद सम्हालिरहँदा कसरी विद्युत चुहावट भइरहेको छ, कसले चोरी गरेको छ, कसले महसुल तिरेको छैन र त्यसलाई कसरी कम भन्ने विषयले ठूलो कौतुहलता जगायो । यसमा अनुसन्धान गर्दै जाँदा समस्याको समाधान सम्भव भएको हो । अनुसन्धानको क्रममा जहाँ जहाँ समस्या देखियो, त्यहाँ तत्काल सुधार गर्न निर्देशन दिए । कुनै पनि व्यक्तिसँग काम लिनु पूर्व उनीहरुलाई खुशी बनाउनुपर्छ भन्ने मान्यता अनुसार कर्मचारीका जाहेज मागलाई पनि सकेसम्म पुरा गर्ने प्रयत्न गरे । प्राधिकरणलाई नाफामा लैजान सकियो भने मात्रै कर्मचारीको भविष्य उज्वल हुन्छभन्ने विषयमा उनीहरुलाई बुझाउन सक्नु नै मेरो उपलब्धि हो । यस क्षेत्रमा सुधारका काम कछुवाको गतिमा गरेर सम्भव थिएन त्यसैले सवैलाई खरायोको गतिमा दौडन आग्रह गरे । यहिं समयमा गुनासो सुन्नछुट्टै हेल्प डेक्सको व्यवस्था गरिएको छ । देशैभरका समस्या पत्ता लगाउन यसले सहयोग गरेको छ । चुहावट नियन्त्रण गर्न पनि एउटा कमिटि समेत गठन गरियो र सुझाव संकलन गरियो । तर, त्यसलाई कार्यान्वयमा ल्याउन प्राधिकरणमा नेतृत्व परिवर्तनको जरुरी देखियो । प्राधिकरणको प्रबन्ध निर्देशकमा कुलमान घिसिङलाई नियुक्ती गरेर ‘टार्गेट’ समेत दिएको छु । उहाँले मेरो टार्गेट अनुसार काम गर्नु भयो, जसले गर्दा अहिले काठमाडौं उपत्यका लोडसेडिङमुक्त हुन पुगेको छ । काठमाडौंपछि देशैभर लोडसेडिङमुक्त बनाउने अभियान लागु गर्ने योजनाको पनि चर्चा सुनिन्छ ? यसमा के कति प्रगती हुँदैछ ? अपेक्षा गर्नु स्वभाविक हो तर सबै ठाउँमा एकैपटक पुर्याउन सकिँदैन । सबै अपेक्षा पुरा गर्न त्यसै अनुसारको कार्ययोजना र सयम चाहिन्छ । देशभर कसरी लोडसेडिङ अन्त्य गर्ने भन्ने विषयमा ३७ बुँदे कार्ययोजना नै सार्वजनिक गरेको छु । सम्भव नहुने कुरा बोलेर मात्र हूँदैन । त्यसैले काम गर्दै बोल्दै जाने हो । केही समय अघि काठमाडौंलाई ‘जिरो’ इजर्नीमा चलाउने उद्घोष गर्नु भएको थियो । के यो सम्भव छ ? यो भनेको काठमाडौंलाई चाहिने इनर्जी काठमाडौंमै तयार गर्ने हो । त्यसको आधार देखेर नै मैले उद्घोष गरेको हुँ । यसका विभिन्न प्रक्रिया छन् । उदाहरणका लागि सोलार इनर्जी, ग्याँस, फोहोरबाट बिजुली निकाल्ने जस्ता काम हुनेछन् । हामीले यसको सुरुवात मात्र गरेका हौं । भविष्यमा काठमाडौलाई आवश्यक बिजुली बाहिरबाट ल्याउनुपर्दैन । नेपालमा लोडसेडिङ् हुनुका पछाडी यसअघि बारम्बार प्रसारण लाइनलाई समस्याको रुपमा देखाइन्थ्यो । अहिले प्रसारण लाइन निर्माणमा प्रगती भइसकेको हो ? यो विषयमा योजनागत निर्णय भइसकेको छ । अब कार्यान्वयमा जानेक्रममा छ । ५० देखि एक सय वर्षसम्मका समस्या समाधान गर्ने गरी योजना निर्माण गरिएको छ । अब सरकारको मूल उद्देश्य भनेको प्रसारण लाइनदेखि ठूला भौतिक पूर्वाधारमा निर्माण हो । नदी, करिडोर तथा पूर्व पश्चिम हाइवेमा प्रसारण लाइन बनाउने योजना छ । तत्काल उत्पादन सुरु हुन लागेका आयोजनालाई सम्बोधन गर्न समेत कार्ययोजना बनाएका छौं । सम्झौता अनुरुप काम नगर्ने ठेकेदारलाई कारवाही गरेका छौं । ढिला भएको स्थानमा छिटो गर्न निर्देशन दिइएको छ । ढल्केबर प्रसारणलाइन, चमेलिया, त्रिशुली थ्री ए जस्ता आयोजना चाडो सम्पन्न गर्न निर्देशन दिएका छौं । केही विदेशी कम्पनीले नेपालका ठूला आयोजना ‘होल्ड’ गरेर बसेका छन् भने नेपालीले पनि पहुँचका आधारमा झोलामा खोला हालेर बसेका छन् । त्यसलाई न्युनिकरण गर्न केही योजना बनेका छन् । अबविद्युत आयोजना होल्ड गरेर बस्नेका दिन गएभन्दा हुन्छ । तर, सम्झौता अनुसार समयावधि भएका आयोजनालाई तत्काल केही गर्न सकिदैंन । काम पनि नगर्ने समयमात्र थपेर बसेका आयोजनालाई भने सरकारले आफु मातहतमा ल्याउने छ । अहिले पनि सरकारले आफ्नो बास्केटमा थुप्रै आयोजना ल्याएको छ । ज–जस्ले आयोजना ‘होल्ड’ गरेर बसेका छन् त्यस्ता आयोजनालाई सरकारले आफु मातहतमा ल्याउनेछ । ‘जेन्युन’ काम गर्ने व्यवसायीलाई मात्र आयोजना निर्माणको जिम्मा दिइने छ । अहिले केही व्यक्तिले लाइसेन्स बिक्री गर्ने धन्दामा लागेको देखिन्छ । जसले नकारात्मक सोच राखेर लाइसेन्स लिएका छन् त्यसलाई खारेज गरेर सरकारले आफु मातहतमा ल्याउने छ । त्यसको लागि मन्त्रालय स्तरमा छुट्टै नीति बन्दैछ । उक्त नीति कार्यान्वयनमा आउनासाथ झोलामा खोला राख्नेका दिन सकिनेछ । तपाइले ‘नेपालको पानी जनताको लगानी’ भनेर एउटा नारामा निकै जोड दिइरहनु भएको छ । पटक पटक सरकार परिवर्तन भइरहने देशमा जनताले के आधारमा विश्वास गरेर लगानी गर्ने ? सरकार भनेको निरन्तर हुन्छ । यो अविच्छिन्न हुन्छ । संचालन गर्ने व्यक्ति मात्र परिवर्तन हुने हो । नीति तथा योजना एउटै हुने हो । यसको लागि जनतालाई बुझाउन सक्नुपर्छ । जलविद्युत आयोजनामा लगानी गर्दा उनीहरुलाई प्रत्यक्ष फाइदा पुग्छ र राष्ट्र संवृद्ध हुन्छ भन्ने विषयमा उनीहरुलाई आश्वस्त पार्न सकियो भने उनीहरु खोज्दै लगानी गर्न आउँछन् । अर्को कुरा हामीले जनतासँग त्यतिकै पैसा उठाउने होइन । उनीहरुले लगानी गरे अनुसारको सेयर दिइने छ । सेयर बजारमा लगानी गर्न तछाडमछाड गरिरहेका जनतालाई विश्वास दिलाउन सक्यौ भने पक्कै पनि त्यो रकम जलविद्युत आयोजनामा लगानी गर्ने छन् । जुन एकदमै ठूलो रकम हुन आउँछ । वैदेशिक रोजगारीबाट भित्रिएको रकमको कम्तीमा १० प्रतिशत जलविद्युतमा लगाउने योजना सार्वजनिक गर्नुभएको छ । यो व्यवहारमा ल्याउन सकिएला र ? यो आह्वान मात्र गरिएको हो । यस विषयमा ठोस योजना बनाउन बाँकी नै छ । कार्ययोजना बनाएपछि मात्र एउटा व्यक्तिले कति लगानी गर्ने, कति समयपछि प्रतिफल पाउने, कति पाउने भन्ने विषय विस्तृत रुपमा आउनेछ । निश्चित मापदण्ड बनाएर आह्वान गर्ने छौं । यसको लागि छुट्टै सफ्टवेयर निर्माण गरिने छ । जहाँ वैदेशिक रोजगारीमा गएका कामदारले अनलाईनबाटै आफुले चाहेको रकम बराबरको सेयर आवेदन दिन सक्नेछन् । सोही कार्ययोजनाले नै उनीहरुको लगानी सुरक्षित गर्ने छ । यो योजना कार्यन्वयनमा आएपछि वैदेशिक रोजगारीमा गएका कामदार नेपाल फर्कदा जलविद्युत आयोजनाको मालिक बन्नेछन् । उखु क्रसिङको समयमा १४ मेगावाटभन्दा बढी विद्युत खेर जानेभन्दै व्यवसायीहरु त्यस्तो बिजुली किनिदिन सरकारलाई आग्रह गरिरहेका छन् । यस विषयमा सरकार त्यति गम्भिर भएको देखिँदैन नि ? यस सम्बन्धमा सरकार एकदमै गम्भिरताका साथ लागेको छ । सम्बन्धित निकायलाई उखुबाट उत्पादित बिजुली खरिद प्रक्रिया अघि बढाउन निर्देशनसमेत दिएको छु । तर, सम्झौताको लागि व्यवसायीहरु पनि आउनु पर्यो नि । उनीहरुलाई के–कस्ता सुविधा चाहिएको छ, सरकार त्यो दिन तयार छ । उखु मिलबाट जति विद्युत उत्पादन हुन्छ त्यो सबै खरिद गर्न सरकार तयार छ यसमा कुनै समस्या छैन । तर, ग्रीड तथा दरको विषयमा दुवैपक्ष बसेर वार्ताको माध्यमबाट टुङ्ग्याउनु पर्छ । व्यवसायीले जलविद्युत आयोजनाको विद्युत खरिद सम्झौता होस या उत्पादन अनुमति लिँदा, कर्मचारीलाई घुस बापत ठूलो रकम बुझाउन परेको गुनासो गरिरहेका छन् । यसलाई रोक्न के गर्दै हुनुहुन्छ ? कुनै पनि आयोजनालाई छिटो छरितो तरिकाबाट काम गर्ने व्यवस्था गरिसकेको छु । अहिले कुनै पनि आयोजनाको लाइसेन्स लिन होस वा विद्युत खरिद सम्झौताका लागि धेरै ठाउँमा धाउनुपर्ने बाध्यता हटेको छ । प्रक्रिया पुर्याएर आएको निश्चित दिनभित्र काम हुनेछ । यस अघि कुनै पनि आयोजना स्वीकृतिका लागि मन्त्रीसम्म आउनुपथ्र्यो । तर, अहिले ती काम सम्बन्धित निकायबाटै हुन्छन् । धेरैजसो काम विभाग तथा प्राधिकरणबाट हुनेगरी अधिकार प्रत्यायोजन गरिएको छ । जसले गर्दा काममा सहजता ल्याउने छ । जहाँसम्म कुरा उठ्यो घुसको । यस विषयमा व्यवसायी पनि सचेत हुनु जरुरी छ । यदि कुनै कर्मचारीले काम गरे बापत रकम माग्छ भने किन माग्यो त्यस विषयमा प्रश्न गर्न सक्नुपर्यो । यो व्यवसायीको अधिकार पनि हो । व्यवसायीले दिएनन् भने कर्मचारीले कसरी घुस खान्छ ? कर्मचारीकै मिलेमतोमा विद्युत चोरी तथा बिक्रि हुने कुरा यसबीचमा बाहिर आयो । त्यस्ता कर्मचारीलाई के कारवाही हुँदैछ ? कतिपय ठाउँमा आन्तरिक रुपमा विद्युत चोरी तथा हुकिङ गर्नेलाई समातेर कारबाही गरेका छौं । पहिलो चरणमा ठूला किसिमका कारबाही भन्दा पनि सचेत गराएर अबका दिनमा त्यस्ता गल्ती नदोहोर्याउन प्रतिवद्धता जाहेर गराउने हो । कारबाही भन्दैमा जेल हाल्ने कुरा हूँदैन । जसले गल्ती गरेका छन्, उनीहरुलाई सुधारात्मक कारवाही गरेर सकारात्मक बाटोमा लैजाने हो । विद्युत चुहावट नियन्त्रण गर्न कमिटि समेत गठन भएको छ । यो कमिटिले कस्तो काम गरेको छ र त्यसको नतिजा कस्तो आइरहेको छ ? चुहावट नियन्त्रणका लागि नीतिगत रुपमा काम सुरु भइसकेको छ । यसैगरी कतिपय स्थानमा नियमनका काम समेत भएका छन् । यो कुनै छुट्टै कमिटि होइन । यसका लागि विद्युत प्राधिकरणकै कर्मचारीलाई परिचालन गरिएको छ । हुकिङ भएका तथा मिटर रिडिङका समस्या भएका स्थानमा अनुगमन तथा नियन्त्रण गरिरहेका छौं । समग्रमा सकारात्मक नतिजा आइरहेको छ ।",
    "category": "business"
  },
  {
    "text": "४ कात्तिक, काठमाडौं । इन्डिया इन्टरनेसनल सिरिजमा सहभागी हुन ५ खेलाडीसहित ६ सदस्यीय नेपाली ब्याडमिन्टन टोली शनिबार भारतको हैदराबाद प्रस्थान गरेको छ । नोभेम्बर २२ देखि २७ तारिखसम्म हुने सिरिजमा पुरुषतर्फ दीपक बोहरा, नवीन श्रेष्ठ र विजित थापा तथा महिलामा नङ्शल तामाङ र जेशिका गुरुङले प्रतिस्पर्धा गर्नेछन् । अफिसियलमा नेपाल ब्याडमिन्टन संघका सदस्य राजु थापा छन् । सिरिजपछि खेलाडीले भारतकै मुम्बईमा डिसेम्बर १ देखि ४ तारिखसम्म हुने टाटा इन्डिया इन्टरनेसनल च्यालेन्जमा पनि सहभागिता जनाउने ब्याडमिन्टन संघका अध्यक्ष रामजीबहादुर श्रेष्ठले जनाएका छन् ।",
    "category": "sports"
  },
  {
    "text": "२४ असोज, काठमाडौं । के तपाईलाई आफू गाडी वा जहाजबाट यात्रा गरिरहेको बेला कति प्रदूषण फैलाइरहेको छु भन्ने थाहा छ ? आफूले गरेको प्रदूषण मापन गर्ने कुरा अहिलेसम्म केवल अनुमानको कुरा मात्र थियो । तर गुगलले एउटा यस्तो फिचर ल्याएको छ, जसको सहयोगमा तपाईले आफूले गरेको प्रदूषण नाप्न सक्नुहुन्छ ।गुगलको उक्त फिचरबाट तपाईले आफू जुन उडान वा सडकमार्गबाट यात्रा गरिरहनु भएको हुन्छ त्यसबाट कति मात्रामा प्रदूषण हुन्छ भन्ने पत्ता लगाउन सकिन्छ ।वास्तवमा गुगलले आफ्नो तर्फबाट प्रदूषणलाई कम गर्ने दिशामा काम गरिरहेको छ । तर यसको मतलब प्रदूषण नफैलाउने भनेर कुनै यात्रा नै नगर्ने भन्ने होइन ।गुगलको यस फिचरले कुन सडक मार्ग वा उडानबाट कम प्रदूषण हुन्छ र तपाईले कुन उडान वा रुट लिनु उपयुक्त हुन्छ भन्ने कुराको जानकारी दिन्छ । यसो गर्दा केही हदसम्म प्रदूषण कम गर्न सकिन्छ । साथै गुगलले अन्य केही काम पनि गर्दैछ, जसबाट प्रदूषण उत्सर्जनमा लगाम लगाउन सकियोस् ।कार्बनमुक्त उडान र होटलहरुको पहिचानप्रविधि कम्पनी गुगलले जलवायु संकटलाई ध्यानमा राख्दै आफ्नो प्लाटफर्ममा एक विशेष फिचर थप गरेको छ जसबाट प्रयोगकर्ताहरुले इन्टरनेटमा होटलको खोजी गर्दा कम कार्बन उत्सर्जन गर्ने होटलको विकल्प प्राप्त गर्नेछन् । त्यसमा पर्यावरण प्रमाणपत्र सामेल हुनेछ ।गुगलको यस्तो फिचरपछि विश्वका विभिन्न होटलहरुले यस विषयमा जानकारी थप्न सुरु गरेका छन् ।यसका अलावा प्रयोगकर्ताहरुले उडानको सर्च रिजल्टमा धेरै कार्बनवाला सिटको जानकारी प्राप्त गर्नेछन् । कम्पनीका अनुसार प्रयोगकर्ताहरुले यसको माध्यमबाट जहाजको सिट रोज्दा पनि कम कार्बन उत्सर्जन हुने सिट छनोट गर्न सक्नेछन् ।गुगल म्यापमा नयाँ फिचरकार्बन उत्सर्जनको एउटा ठूलो श्रोत सवारी साधनले फ्याँक्ने धुवाँ पनि हो । सोही तथ्यलाई ध्यानमा राख्दै गुगल म्यापमा आगामी वर्षबाट एक नयाँ फिचर थप हुनेछ, जसले प्रयोगकर्ताहरुलाई गाडीमा इन्धन खपत कम गर्ने सडक मार्गका विषयमा जानकारी दिनेछ । यसबाट इन्धनको बचत हुने र पर्यावरणमा कम क्षति हुनेछ ।हाल पृथ्वीमा जलवायु संकट बढिरहेको अवस्था छ । त्यसैलाई ध्यानमा राख्दै दिग्गज प्रविधि कम्पनी गुगलले कार्बन उत्सर्जन न्यूनिकरण गर्ने विभिन्न प्रयासहरु गरेको छ । साथै पर्यावरण संरक्षणमा सहयोगी हुने विभिन्न फिचरहरु पनि थप घोषणा गरेको छ ।गुगलको तर्फबाट जारी गरिएको विज्ञप्तीमा क्यालिफोर्नियास्थित गुगल कम्पनीको मुख्यालयका विभिन्न भवनहहरुमध्ये एक भवनको छतमा ५० हजारभन्दा धेरै सोलार प्यानल जडान गरिएको छ जसले ९० प्रतिशत कार्बन मुक्त उर्जा पैदा गर्दछन् ।गुगल कम्पनी दिगो विकासका लागि प्रतिबद्ध रहेको कम्पनीका सिइओ सुन्दर पिचाइ बताउँछन् । सन् २०३० सम्ममा गुगललाई कार्बनमुक्त उर्जामा सञ्चालन गराउने योजना गुगलको छ ।गुगलका अनुसार उसको डाटा सेन्टर अहिले ६७ प्रतिशत कार्बनमुक्त उर्जामा सञ्चालित छ । यसअघि सन् २०१९ मा गुगको डाटा सेन्टरमा कार्बन मुक्त उर्जाको खपत ६१ प्रतिशत थियो । एजेन्सीहरुको सहयोगमा",
    "category": "technology"
  },
  {
    "text": "काठमाडौं । सिम्रिक एयरलाइन्सले साउन ९ गतेदेखि दैनिक रुपमा सिमरा उडान थालेको छ। काठमाडौंबाट दैनिक २ वटा नियमित उडान सिमराका लागि सुरु गरेको हो ।यो नियमित सिमरा उडानबाट यो वर्षामा यात्रुलाई धेरै राहत पुर्‍याउने एयरलाइन्सको भनाइ छ। त्यस्तै आगामी दिनमा एयरलाइन्सले काठमाडौँबाट भरतपुर र तुम्लिङटार पनि उडान थाल्ने बताइएको छ । एयरलाइन्सले हाल चारवटा विमानबाट उडान भरिरहेको छ । एयरलाइन्सले काठमाडौँबाट दैनिक माउन्टेन (पर्वतीय) उडानलगायत पोखरा, भैरहवा, लुक्ला र पोखराबाट जोमसोम उडान गरिरहेको छ। त्यस्तै एयरलाइन्सले नेपालगन्जबाट सिमिकोट, बाजुरा र जुम्लामा पनि आफ्नो सेवा प्रदान गरिरहेको छ।",
    "category": "tourism"
  },
  {
    "text": "काठमाडौं । म्युजिक नेपालले गीतको ‘पाइरेसी’ रोक्न म्युजिक एटीएम प्रयोगमा ल्याउने तयारी गरेको छ । गीत किनेर भन्दा यूट्यूवबाट डाउनलोड गरेर सुन्ने प्रचलन बढ्दै गएपछि कलाकारको आमदानीको स्रोत बन्द भएको भन्दै म्युजिक नेपालले एटीएम प्रयोगमा ल्याउने तयारी गरेको हो । गीतको पाइरेसी बढेकाले कलाकारहरुले रोयल्टी पाउन नसक्ने अवस्था आएपछि म्युजिक एटीएमको सुरूवात गर्न लागेको म्युजिक नेपालका बजार ब्यबस्थापक बिकी थापाले बताए । “गीतको पाइरेसी बढेसँगै कलाकारले रोयल्टी पाउन छोडे त्यसैले हामीले कलाकारलाई पनि केही राहात होस भनेर यो नयाँ प्रविधिको प्रयोग गर्न खोजेका छौं”, थापाले भने, “पीआरबीटी, सीआरबीटी बन्द हुने अवस्थामा पुगेकाले कलाकारको लगानी डुब्ने अवस्थामा केही सहयोग होस् भनेर यो प्रविधि सुरू गर्न लागेका हौं ।” थापाका अनुसार सुरूमा यो प्रविधि काठमाडौं उपत्यकामा प्रयोगमा ल्याइनेछ । क्यासेट तथा सीडी विक्री गर्ने डिलरमा म्युजिक एटीएम राखिनेछ । बजार ब्यबस्थापक थापाकाअनुसार एटीएमबाट गीत तथा भिडियो पेन ड्राइभ, सीडी, भीसीडी, मेमोरीमा डाउनलोड गर्न सकिन्छ । एउटा अडियो गीतको ५ रुपैयाँ, भिडियोको १० रुपैयाँ, डकुमेन्ट्रीको १५ रुपैयाँ र चलचित्रको २० देखि २५ रुपैयाँ पर्नेछ । एटीएमबाट डाउनलोड गरिएको गीत तथा भिडियो अर्को कुनैपनि ‘डिभाइस’मा कपि गर्न मिल्ने छैन । तर, त्यसैबाट सुन्न भने सकिनेछ । गीत तथा भिडियो डाउनलोड गर्न भने भौचरको ब्यबस्था गरिने अथवा एटीएम मेसिनमा पैसा छिराएपछि डाउनलोड हुने व्यवस्था गर्न लागिएको म्युजिक नेपालले जनाएको छ । म्युजिक नेपालले एटीएमबाट आएको पैसा कलाकार, डिलर, म्युजिक नेपालसँगै सरकारलाई करसमेत तिर्ने जनाएको छ । यूट्यूवबाट विना पैसा गीत तथा चलचित्र डाउनलोड भइरहेको अवस्थामा यो एटीएम प्रविधिको प्रयोगमा ल्याउन लागेको हो । बजार व्यवस्थापक थापाका अनुसार म्युजिक नेपालमा करिब ९०० कम्पनी आबद्ध रहेको भन्दै अन्य कम्पनी पनि आएमा सहकार्य गर्न सकिने बताए ।",
    "category": "entertainment"
  },
  {
    "text": "मार्कुस स्टोइनिस र म्याथ्यु वेडले अविजित इनिङ्स खेलेपछि अस्ट्रेलियाले ट्वान्टी–२० विश्वकपको सुपर १२ को प्रतिस्पर्धामा शनिबार दक्षिण अफ्रिकामाथि अन्तिम ओभरमा ५ विकेटको जित हात पारेको छ । १ सय १९ रनको लक्ष्य पाएको अस्ट्रेलियाले ८१ रन बनाउँदा ५ विकेट गुमाइसकेको थियो । त्यसमा स्टिभ स्मिथ ३५ र ग्लेन म्याक्सवेल १८ रन बनाएर पेभेलियन फर्किइसकेका थिए ।",
    "category": "sports"
  },
  {
    "text": "१५ कात्तिक, काठमाडौं । जनता बैंकको नाफा करिब १.३१ प्रतिशतले वृद्धि भएको छ । बैंकको नाफा ६४ करोड ८१ लाख रुपैयाँ पुगेको छ । गत आवको बैंकले पहिलो त्रैमाशमा ६३ करोड ९७ लाख करोड रुपैयाँ नाफा आर्जन गरेको थियो । बैंकको सञ्चालन नाफा भने करिब ५७ प्रतिशतले घटेर ४१ करोड रुपैयाँमा सिमित भएको छ । बैंकको खुद व्याज आम्दानी भने ९१ प्रतिशतले बढेको छ । यो रकम ३५ करोड ८४ लाख रुपैयाँ पुगेको छ । त्यस्तै, बैंकले फि, कमिसन, अन्य आम्दानी र विदेशी मुद्राको विनिमयबाट १० करोड रुपैयाँ आर्जन गरेको छ । यो रकममा करिब ४१ प्रतिशतले वृद्धि भएको छ । बैंकको निक्षेप १०७ प्रतिशतले बढेर ५२ अर्ब रुपैयाँ पुगेको छ भने कर्जा ११८ प्रतिशतले वृद्धि भएर ४७ अर्ब पुगेको छ । बैंकको निक्षेपको तुलनामा कर्जाको अनुपात ९१.१८ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७३.२६ प्रतिशत रहेको बैंकको वित्तीय विवरणमा उल्लेख छ । बैंकसँग लगानीको लागि थप पूँजी रहेको देखिन्छ । बैंकको कुल कर्जा लगानीमा ४५ प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा २१ अर्ब ५८ करोड रुपैयाँको लगानी भएको छ । बैंकले सम्भावित नोक्सान वापतको व्यवस्थामा १४ करोड ३८ लाख रुपैयाँ राखेको छ । बैंकको खराब कर्जाको अनुपात १.६५ प्रतिशत रहको छ भने करिब १ सय ३१ प्रतिशत गरेको उल्लेख छ । बैंकको सेयरमा प्रतिफल ९.१५ प्रतिशतबाट बढेर २.८३ प्रतिशत भएको छ । करिब ५ अर्बले पूँजी बढेपछि सेयर प्रतिफल घटेको हो । बैंकको चुक्ता पूँजी ६ अर्ब ९९ करोड रहेको छ भने सञ्चितीमा १ अर्ब ८९ करोड रुपैयाँ रहेको छ । बैंकको प्रतिसेयर आम्दानी ३.७१ रुपैयाँ , मूल्य आम्दानी अनुपात ६९ गुणा र प्रतिसेयर नेटवर्थ १ सय २७ रुपैयाँ रहेको छ ।",
    "category": "bank"
  },
  {
    "text": "कप्तान रुबिना क्षेत्रीको उत्कृष्ट ब्याटिङको मद्दतमा प्रदेश १ ले राजधानीमा जारी ललितपुर मेयर कप महिला ट्वान्टी–२० प्रतियोगितामा पहिलो जित निकालेको छ ।",
    "category": "sports"
  },
  {
    "text": "नयांँ दिल्ली, २४ पुस । उपचारको क्रममा नयांँ दिल्लीमा रहेका सदभावना पार्टीका अध्यक्ष राजेन्द्र महतोलाई भेट्न दैनिकजसो भारतका विभिन्न दलका नेताहरू, उच्च पदस्थ सरकारी अधिकारीहरू, नेपाल मामिलाका विज्ञहरू आउने गरेका छन् । प्रायःजसो भेंटमा सबैले महतोको शीघ्र स्वास्थ लाभको कामना गर्दै आराम गर्न सल्लाह सुझाव दिने गरेका छन् । यद्यपी नेपाल मामिलामा निकै दिलचस्पी राख्ने भारतीय सेनाका पूर्व जेनरल अशोक मेहताको धारणा फरक थियो । नेपालबारे आफ्नो विवादित बयानले जहिले पनि नेपाली र भारतीय मिडियामा खबरमा बनिरहने अशोक मेहताले शीघ्र स्वास्थ लाभको कामना र आराम गर्ने सल्लाह दिएनन् । नयांँ दिल्लीको इण्डिया इण्टरनेशनल सेन्टरमा भएको भेंटमा पूर्व जेनरल मेहताले छिट्टो भन्दा छिट्टो मधेशमा गएर आन्दोलनको कमान संम्हाल्न दबाब दिएका छन् । महतोलाई भेट्ने बित्तिकै जेनरल मेहताले सैनिक पारामा कुरा गर्दै महतोलाई भने ‘आप बिलकुल तन्दुरूस्त दिख रहे हो, अब जल्दी से मैदान–ए जंग में जाकर आन्दोलन का कमान संभालिए ।’ (तपाईं स्वस्थ देखिनु भएको छ, अब चांडै गएर आन्दोलनको कमान संम्हाल्नुस) मेहतासँगको भेंटमा यस्तो कुरा सुन्न बित्तिकै राजेन्द्र महतो र उनी संगै बसेका दिल्लीका वरिष्ठ पत्रकार प्रशान्त झा, कान्तिपुरका दिल्ली सम्वाददाता देवेन्द्र भट्टराई र नागरिक समाजका अगुवा देवेन्द्रराज पाण्डे जिल्ल परेका थिए । उनी सबैको लागि यो आश्चर्यको कुरा थियो । एक छिन सबै गम्भीर भएका थिए । जेनरल मेहताले महतोलाई फेरि भने “तपाईं अहिले आन्दोलनमा हुनु हुन्छ। एक करोड मधेशी जनताको विश्वास र आशा तपाईंमाथि छ । तपाईं आराम गर्न तिर लाग्नु भयो भन्ने आन्दोलन शिथिल हुन्छ ।“ जवाफमा महतोले आफ्नो पार्टी र मोर्चाका अन्य साथीहरूले आन्दोलनलाई निरन्तरता दिई रहेको र चांडै आफू पनि मधेशमै गएर आन्दोलनमा सक्रिय हुने प्रतिवद्धता गराए । अशोक मेहताले काठमाण्डौंमा भईरहेको निरन्तर वार्ता, कार्यदल गठन, संविधान संशोधन विधेयक र मोर्चाले लिन सक्ने अडानबारे जिज्ञासा राखेका छन् । जवाफमा महतोले वार्ताप्रति सरकार र तीन दल इमानदार नभएको, सहमति नगर्नकै लागि कार्यदल गठन गरिएको र यसले कुनै निकास नदिने बताएका छन् । महतोले तीन दलसँंग यसपाली गलत सम्झौता नगरिने र यदि मोर्चाले कसैको दबाबमा आएर गलत समझौता गरयो भने आफ्नो पार्टीलाई स्वीकार नहुने स्पष्ट पारेका छन् । यसैबीच भारतीय जनता पार्टीका नेता विजय जोलीले समेत सद्भावना अध्यक्ष महतोसँग भेंटघाट गरेका छन् । भेंटघाटका क्रममा उनले मधेश आन्दोलनमा आफूहरुको पूर्ण सहमति र समर्थन रहेको बताएका छन् । मधेशमा जारी आन्दोलन विश्वकै ऐतिहासिक आन्दोलन भएको भन्दै नेता महतोलाई धन्यवाद दिँदै प्रधानमन्त्री केपी शर्मा ओलीको भारत भ्रमण अगावै मधेशको माग सम्बोधन भए भ्रमण अझैं फलदायी हुने बताए । यसैबीच नेता महतो र भारतीय विदेशमन्त्री सुषमा स्वराज बीच समेत शुक्रवार बेलुकी ५ बजेदेखि भेंटघाट भइरहेको महतोको निजी सचिवालयले जनाएको छ । नयांँ दिल्ली स्थित विदेश मंत्रालयमा जारी भेंटघाटमा भारतीय विदेश सचिव एस जयशंकर र नेपाल डेस्क प्रमुख सह–सचिव अभय ठाकुर सहभागी छन् । भेंटमा जारी मधेश आन्दोलन, नाकाबन्दी, संविधान संशोधन लगायतका विषयहरुमा समेत कुराकानी हुने जनाईएको छ ।",
    "category": "world"
  },
  {
    "text": "राजविराज, ४ चैत्र । यस वर्षको माध्यमिक शिक्षा परीक्षा (एसइई) परीक्षामा सप्तरीबाट ६ सय ९ जना विद्यार्थी परीक्षा दिनबाट वञ्चित भएका छन् । तोकिएको समयभित्र विद्यालयमा राजस्व नबुझाएको, बीचमै विद्यालय छाडेको, ७५ प्रतिशत हाजिर नपुगेको र फर्ममा त्रुटि देखिएका विद्यार्थीहरु परीक्षा दिनबाट वञ्चित भएको जिल्ला शिक्षा अधिकारी डोलराज पाण्डेले बताएका छन् । नियमिततर्फ ४ हजार २ सय ८५ छात्रा, ४ हजार ३ सय ५४ छात्र, आशिकतर्फ ८ सय ४४ छात्रा, ६ सय २५ छात्र तथा आशिक ग्रेड वृद्धितर्फ १ हजार ८ सय १५ छात्रा र ९ सय ६९ छात्र गरी जम्मा १२ हजार ८ सय ९२ जना विद्यार्थीले परीक्षामा सहभागी भएका छन् । जिल्ला शिक्षा कार्यालय सप्तरीका परिक्षा शाखा प्रमुख विरेन्द्र चौधरीका अनुसार सप्तरीमा कुल कक्षा १० मा अध्ययनरत १३ हजार ५ सय १ जना विद्यार्थी रहेको छ । एसइईका लागि जिल्लाभरिमा संस्थागत, खुल्ला र प्राविधिक गरी जम्मा १ सय ९ वटा विद्यालयमा कायम गरिएको परीक्षा केन्द्रहरुमा शान्तिपूर्वक तवरले परीक्षा सञ्चालन भईरहेको जिल्ला शिक्षा अधिकारी पाण्डेले बताएका छन् । साविकको एलएलसी परीक्षाकालागि जिल्लामा ४१ केन्द्राध्यक्ष, ६३ सहायक केन्द्राध्यक्ष, ५ सय ३४ निरीक्षक र २ सय ७८ सहायक कर्मचारी गरी जम्मा कर्मचारी ९ सय १६ जना कर्मचारी खटाईएको उनले जानकारी दिएका छन् । परिक्षा मर्यादीत रुपमा सम्पन्न गर्नका लागि सप्तरीमा प्रत्येक केन्द्रमा १५÷१५ जना गरी जम्मा ६ सय १५ जना सुरक्षाकर्मी खटिएको उनले बताए ।",
    "category": "politic"
  },
  {
    "text": "१८ पुस, काठमाडौं । नेपाल लाइफ इन्स्योरेन्स कम्पनीको एफपीओ पुस २७ गतेबाट निष्कासन सुरु हुने भएको छ । कम्पनीको आवहान पत्र मंगलवार नै प्रकासित हुने बिक्री प्रबन्धक सिद्धार्थ क्यापिटलका प्रमुख कार्यकारी अधिकृत ध्रुव तिमिल्सिनाले बताए । ‘सेयर जारी गर्नुभन्दा ७ कार्य दिन अगाडी आवहान पत्र निष्कासित गर्नुपर्छ, हामीले पुस २७ गते सेयर निष्कासन गर्ने भएका हौं,’ तिमिल्सिनाले भने । नियमअनुसार कम्तिमा चार कार्य दिनसम्म सेयर बिक्री खुल्ने व्यवस्था रहेको छ । यस आधारमा कम्पनीको सेयर बिक्री छिटोमा माघ २ गतेसम्म खुला रहने छ । कम्पनीले प्रिमियमसहित १ हजार ४ सय २५ सेयर जारी गर्ने स्वीकृती धितोपत्र बोर्डबाट पाएको छ । कम्पनीले ३० लाख ९६ हजार ४ सय २९ कित्ता एफपिओ जारी गर्ने भएको हो । नेपाल लाइफको एफपीओमा लगानी के कत्ति लाभ ?",
    "category": "bank"
  },
  {
    "text": "राजविराज, २८ फागुन । सप्तरीमा प्रहरीले चलाएको गोली लागेर ज्यान गुमाएकाहरुको शवयात्रा निकालिएको छ । विहान आठ बजे शवयात्रा निकाल्ने कार्यक्रम रहे पनि रातीदेखिको अविरल वर्षाले गर्दा शवयात्रा निकाल्ने कार्य प्रभावित भएको थियो । साढे १२ बजेपछि शवयात्रा निकालिएको हो । शुक्रवार मध्यराती मृतकहरुको शव जिल्लाको सदरमुकाम राजविराज ल्याईएको थियो । शवलाई रातभरी गजेन्द्र चौकमा राखिएको थियो । रातीदेखि नै चिसो हावासँगै पानी पर्ने क्रम नरोकिएका कारण शवयात्रा निकाल्नमा ढिलाई भएको संयुक्त लोकतान्त्रिक मधेशी मोर्चा सप्तरीका संयोजक दिनेश कुमार यादवले बताएका छन् । जिल्लाको विभिन्न भाग परिक्रमा पश्चात सिरहाको लहान स्थित शहिद चौकसम्म लगिने कार्यक्रम रहेको छ । यता शवयात्रामा सहभागी हुन सदभावना पार्टीका अध्यक्ष राजेन्द्र महतो र नेपाल सद्भावना पार्टीका अध्यक्ष अनिल कुमार झा शुक्रवारै राती सप्तरी आईपुगेका छन् । यसैगरी संघीय गठबन्धन एवम् संयुक्त लोकतान्त्रिक मधेशी मोर्चाका संयोजक उपेन्द्र यादव, राष्ट्रिय मधेश समाजवादी पार्टीका अध्यक्ष शरत् सिंह भण्डारी, मधेशी जन अधिकार फोरम गणतान्त्रिकका अध्यक्ष राजकिशोर यादवलगायत केन्द्रीय नेताहरु शवयात्रामा सहभागी हुने तय भएको राष्ट्रिय मधेश समाजवादी पार्टीका केन्द्रीय सचिव गजेन्द्र कुमार मण्डलले जानकारी दिएका छन् । शवयात्रा पश्चात आजै अन्तिम संस्कारकालागि पाँचै जनाको परिवारजनलाई जिम्मा लगाईने मोर्चाका सप्तरी संयोजक यादवले जानकारी दिएका छन् । नेकपा एमालेको मेची महाकाली राष्ट्रिय अभियानका क्रममा विरोध प्रदर्शन गरिरहेका प्रदर्शनकारीहरुमाथि प्रहरीले अन्धाधुन्ध गोली चलाउँदा मलेठ गाविस वडा नम्वर– २ का २५ वर्षिय सञ्जन मेहता, मलेठ–४ का ५० वर्षिय पीताम्बर मण्डल र प्रसवनी–४ टेङ्गरी घर भएका ३५ वर्षिय सिनियर अहेव आनन्द कुमार साह, मलेठ–४ का विरेन्द्र महतो र जमुनी मधेपुरा गाविस वडा नम्वर–१ कौटवी गाउँ निवासी ५० वर्षिय ईनरदेव यादवको मृत्यु भएको थियो ।",
    "category": "politic"
  },
  {
    "text": "केही दिनअघि जन्मिएको बच्चालाई दूध चुसाउन अप्ठ्यारो भएपछि लगनखेलकी माया सापकोटा डाक्टरकहाँ गइन् । सरकारी डाक्टरले बच्चालाई ‘फर्मुला’ दूध खुवाउन सुझाए । डाक्टरले भनेपछि ‘ठीकै होला’ भन्दै उनी निजी फार्मेसीमा फारेक्स (पाउडर मिल्क) किन्न गइन् । फार्मेसीवालाले उनलाई थरी थरीका पाउडर दूधका पोका र बट्टा देखाए, उनले एक हजार तिरेर एउटा समातिन् । फारेक्सबारे न उनले कुनै सल्लाह लिइन्, न फार्मेसीवालाले केही भन्यो । आमाको दूधलाई प्रतिस्थापन गर्ने वस्तुको बिक्रीवितरण नियन्त्रण ऐन, २०४९ तथा नियमावली, २०५१ अनुसार त्यस्ता वस्तुहरूको प्रवद्र्धन र विज्ञापन गर्न तथा खुला बेचबिखन गर्न पाइँदैन । फार्मेसी सञ्चालकले भने यस नियमविपरीत त्यस्ता वस्तुहरूको खुला विज्ञापन गरिरहेका छन् । अस्पताल हाताभित्रै यस्ता वस्तुहरूको खुलमखुला बिक्री गरिएको छ । कानुनले भने अस्पताल हाताभित्र र वरपरका फार्मेसीमा ती वस्तुहरूको बिक्रीवितरणमा रोक लगाएको छ । कानुनले यस ऐनको उल्लंघन गरिएको पाइएमा मुद्दासमेत चलाउन सकिने अधिकार दिएको छ । ‘बलियो कानुन भएर पनि फितलो कार्यान्वयन कायम रहेका कारण दोषीलाई सजाय हुन नसकेको’ पोषणविद् डा. अरुणा उप्रेती बताउँछिन् । उप्रेतीका अनुसार आमाको दूधलाई प्रतिस्थापन गर्ने वस्तुले बच्चाको स्वास्थ्यलाई हानि मात्रै गर्छ, यसको कुनै फाइदा नै छैन । ‘यसले एकछिनका लागि मात्रै बच्चाको पेट भरिएजस्तो हुन्छ जहाँ कुनै पोषण तत्त्व हुँदैन,’ डा. उप्रेतीले भनिन्, ‘यस्ता खानेकुराको बट्टामा अंकित फलफूल र भिटामिन सबै झूट हुन् ।’ सहरमा दिनानुदिन यस्ता कृत्रिम वस्तुहरूको माग बढ्दो छ । तौल बढ्ने, स्तनको आकार बिग्रिनेजस्ता भ्रम र कामकाजी आमासँग बच्चालाई दूध चुसाउने समय नहुँदा आधुनिक आमाहरू आफ्नो दूधको सट्टा बजारमा पाइने कृत्रिम दूध खुवाउने प्रवृत्तिका कारण यस्ता अखाद्य वस्तुहरूको माग बढिरहेको पोषणविद् बताउँछन् । कृत्रिम दूधको बढ्दो उपभोगका कारण पूर्ण स्तनपान दर घटी बाल स्वास्थ्य जोखिममा परिरहेको पोषणविद् डा. अतुल उपाध्यायले बताए । ‘बजारिया दूधले बच्चामा कुपोषण बढाउँछ, रोगसँग लड्ने क्षमता घटाउँछ, ‘डा. उपाध्यायले भने, ‘दीर्घकालमा गएर उनीहरू विभिन्न रोगबाट पीडित हुन्छन्, मानसिक असर पनि गर्छ ।’ बजारिया दूधको सट्टा बच्चालाई घरमै बनेका तरकारी र दालको रस फाइदाजनक हुने चिकित्सकहरू बताउँछन् । ज्वानो, मेथी र घरेलु खानेकुराको झोल सेवनमा ध्यान दिनुपर्ने उनीहरूको सुझाव छ । बजारिया दूधको माग नघटेसम्म नेपालमा बाल मृत्युदर नघट्ने स्वास्थ्य सेवा विभागका प्रमुख डा. राजेन्द्र पन्तले बताए । ‘स्तनपान र पोषणबारे चेतना नहुँदा आमाको दूधलाई प्रतिस्थापन गर्ने वस्तुतर्फ आकर्षण बढ्दै गएको छ, यसको मागलाई घटाउनुपर्छ,’ डा. पन्तले भने । यस्ता वस्तुहरूको जथाभावी बिक्री रोक्न सरकारले जिल्ला जनस्वास्थ्य कार्यालय र औषधि व्यवस्था विभागलाई तोकेको छ । अनुगमन गर्ने यी निकायहरू निष्क्रियताले पनि अवैध बिक्रीलाई बढावा मिलिरहेको छ । काठमाडौंका सबै सरकारी अस्पताल वरपरका फार्मेसीमा आकर्षक ढंगबाट यस्ता वस्तुहरूको बिक्री भइरहेको छ । अझ सरकारी शिक्षण अस्पतालमा परिसरभित्रैको फार्मेसीमा आकर्षक रूपले सजाएर राखिएको छ । आमाहरू डाक्टरकै सल्लाहमा बजारिया दूध किनेर बच्चालाई खुवाइरहेका छन् । जिल्ला जनस्वास्थ्य कार्यालय काठमाडौंका प्रमुख महेन्द्रकुमार श्रेष्ठका अनुसार बलियो कानुन अभावका कारण नियम मिच्ने व्यापारी बढिरहेका छन् । ‘हामीसँग बजेट र जनशक्ति अभाव छ, अनुगमन फितलो छ,’ उनले भने । औषधि व्यवस्था विभागका प्रमुख नारायणप्रसाद ढकालको पनि उस्तै जवाफ छ ।",
    "category": "health"
  },
  {
    "text": "पक्षाघात स्नायु प्रणालीसगं सम्बन्धित एउटा कष्टदायक रोग हो । मस्तिष्कको कुनै भागमा रक्तप्रवाह हुन नसकेमा त्यो भाग निस्क्रिय हुन्छ । त्यस भागले नियन्त्र गर्ने शरीरको अगं समेत निस्क्रिय हुन्छ । त्यसलाई पक्षाघात र अंग्रेजी भाषामा प्यारलाईसीस भनिन्छ । पक्षघात भएको भागमा सेन्सेसन अर्थात अनुभुति हुन बन्द भईहाल्छ । यो रोग प्रायगरी प्रौढ आयु पछि नै हुने सम्भावना रहन्छ । तर यो रोग हुने किसिमको वातावरण वा परिस्थितिहरु युवा अवस्थाबाट नै बन्न थाल्छ । आहार-विहार, आचरण र विचार, मादक पदार्थको सेवन, व्यायामरहित जीवनशैलीको कारणले गर्दा शरीरको स्नायु प्रणाली बिस्तारै-बिस्तारै कामजोर हुन थाल्छ । यसबाहेक अति दौड-धुप गर्नु, क्षमता भन्दा बढी शारीरिक परिश्रम या व्यायाम गर्नु, उच्च रक्तचापको कारण पनि स्नायुप्रणालीमा असर पर्दछ । पक्षाघात हुनु अघि देखिने लक्षणहरु पक्षघात हुने अंग झम-झम गर्छ र चिलाउँछ । त्यस अगंको स्नायु कमजोर हुन्छ र त्यो भाग अचेत हुन थाल्छ । उत्साह मर्दै जान्छ, भोक, निन्द्रा का साथै रुचि समेत मर्दै जान्छ । रोगको प्रकार तथा लक्षणहरु अर्धांग घात (हेमिप्लेजिया) - शरीरको कुनै एकभागमा यस रोगको असर देखिएमा यसलाई अर्धांगघात भनिन्छ । यस रोगमा पक्षघात ग्रस्त भागको चेतना लुप्त हुनुको साथै प्रभावित अगं निस्क्रिय भइहाल्छ । मुख टेढो हुन्छ, बोल्नमा गाह्रो हुन्छ, स्मरण शक्ति नष्ट हुनसक्छ, आँखाबाट आँसु बग्न थाल्छ र शरीरको रोग ग्रस्तभाग बिस्तारै–बिस्तारै सुकन वा दुब्लो हुन थाल्छ । यस रोगमा रक्तवाहिनि मा विकृतिको कारण मस्तिष्कमा रक्तस्राव हुन जान्छ । जसले गर्दा रोगी अचानक मुर्छित भई ढल्दछ । यस अवस्थालाई एपोपलेक्सी भनिन्छ । यसमा मस्तिष्कको धमनि भित्र रक्त संचालन बन्द हुन्छ र मस्तिष्कको दबाबको कारण तन्तुहरु विनाश भइ अर्धांगघातको स्थिति उतपन्न हुन्छ । जसले गर्दा शरीरको कुनैपनि आधा भाग पक्षघात ग्रस्त हुन जान्छ । एकांग घात ( मोनोप्लेजिया) - यसमा मस्तिष्क को बाहिरको भाग (सेरेब्रल कुरलेक्स) मा विकृति हुनाले एक हात वा एउटा खुट्टा पक्षघात ग्रस्त हुन्छ । रोग ग्रस्त अंगको मांसपेसीहरु शिथिल हुन्छ र त्यसमा स्पर्श अनुभुति हुँदैन । ईच्छानुसार अंग उठाउन सकिँदैन । सर्वांग घात (डिप्लेजिया) - यसमा पक्षघातको असर दुवै हात वा खुट्टा अनुहार एवं पुरै शरीरमा नै हुन्छ । कम्मरदेखि तलको भाग यानी दुवै खुट्टा पक्षघात ग्रस्त हुन्छ । यो रोग सुषुम्ना नाडि (स्पाईनल कर्ड)मा विकृति आउनाले हुन्छ । यदि यो विकृति सुषुम्नाको ग्रिवा खन्ड अर्थात सर्वाईकल सेगमेन्टमा भएको छ भने दुवै हातको पक्षघात हुनसक्छ । रोग निवारणमा सहायक उपाय पक्षाघात भएका बिरामीलाई सहारा दिएर हिँड्डुल र व्यायाम गराउनु पर्छ । हातखुट्टा धुनको लागि तातोपानीको प्रयोग गर्नुपर्छ । आधा लिटर शुद्ध तोरीको तेलमा २५० ग्राम जति पिँधेको लसुन मिलाएर राम्रोसंग उमाल्ने र चिसो बनाएर छानि त्यसको तेलले पीडित अंगमा मालिस गर्नुपर्छ । के नगर्ने रोग निको नभएसम्म चिसोपानी पिउनु र चिसोपानीले नुहाउनु, चिसो हवामा बस्नु र बिरामी बस्ने कोठा चिसो बनाउनु हुँदैन । मनमा चिन्ता, भय, क्रोध र मानसिक तनाव उतपन्न गर्ने खालको विचार आउन दिनु हुँदैन । पूर्ण रुपमा शारिरिक एवं मानसिक आराम गर्ने । खान–पान रोग निको हुनुमा बिरामीको खानपानले पनि धेरै सहयोग पुर्याुउँछ । सादा सुपाच्य, पौष्टिक आहार लिने । रोटी, भात, मास र मुगंको दाल, परवल, लौका, घिरोला, करेला, भान्टा, अदुवा, प्याज, लसुन, बेथे , मेथिको साग खाने । फलफुलमा स्याउ, नासपाति, मेवा, अंगुर, खाने । तातो दुध, सख्खर, बादाम, छोहाडा खाने । के नखाने तारेको/भुटेको, पिरो मसालादार खाना नखाने । चिया, कफी, कोल्डड्रिंक्स, धुमपानको सेवन नगर्ने । उपाचर आराम, व्यायाम, भोजनमा सुधार गर्दे प्राकृतिक चिकित्सा एवं होमियोप्याथिक यस रोगको लागि अति उपयोगी मानिन्छ । होमियोप्याथिक औषधि यो रोगमा लाभदायक छ । जस्तै– कस्टिकम– अत्यधिक कमजोरीको साथै चिसो लाग्नु, चिर स्थायी दु:ख, भय, प्रसन्नता, क्रोध आदि सहन गर्न नसक्ने अवस्थाका कारण कुनै अगं प्रभावित भएमा यसको प्रयोग लाभप्रद छ । यसमा शरीरको दाहिने भाग रोग ग्रस्त हुन्छ । एकोनाईट- यो औषधि रोगको सुरुको अवस्थामा लाभदायक छ । चिसो लागेर या कुनै भयको कारणले रोग लागेमा यसको सेवन गर्नुपर्छ । जेल्सिमियम– पक्षघातमा कम्पन हुनु, मांसपेसीको शक्ति बिस्तारै–बिस्तारै क्षिण हुँदै गएमा यसको प्रयोग गर्न सकिन्छ । लेकेसिस– शरिरको देब्रेभाग पक्षघातग्रस्त भएमा । एलो- मलद्वारको पनि पक्षघात हुन्छ । यदि दिशा थाहै नपाई बहिर निस्किन्छ भने यो औषधिको सेवन उपयोगि हुन्छ । सिपिया- आँखा को परेला एवं मुत्रासयको पक्षघातमा यो औषधि लाभप्रद छ । उपरोक्त औषधिहरु प्रयोग आफ्नो नजिकको कुनै योग्य तथा अनुभवि चिकित्सकको सल्लाह लिएर सेवन गर्नु उचित हुन्छ ।",
    "category": "health"
  },
  {
    "text": "लामो सास लिने, त्यसपछि डर हटाउन रमाइला दृश्य वा रमाइला पलहरु सम्झिंदै चढ्नुपर्छ ।हड्डी भाँचिंदा कस्तो अवस्थामा रड राख्नुपर्छ ?काठमाडौं । चोटपटक वा दुर्घटनामा पर्दा हड्डी भाँचिन सक्छ । हड्डी भाँचिनुलाई चिकित्सकीय भाषामा ‘बोन फ्याक्चर’ भनिन्छ । यसको अर्थ हड्डीमा कुनै किसिमको चिरा पर्नु वा बनावट परिवर्तन हुनु हो । कुनै कारणले हड्डीमा धेरै दबाब परेमा भाँचिन्छ ।हड्डी भाँचिएपछि त्यसलाई जोड्न कुनै अवस्थामा प्लास्टर गरे पुग्छ भने कतिपय अवस्थामा शल्यक्रिया नै गर्नुपर्छ ।शरीरको ठाउँ र व्यक्तिको उमेर अनुसार हड्डी भाँचिदा गर्नुपर्ने उपचार फरक हुने राष्ट्रिय ट्रमा सेन्टरका सिनियर कन्सल्टेन्ट अर्थोपेडिक सर्जन डा. ऋषि बिष्ट बताउँछन् ।शल्यक्रिया गरेर पाता राख्नुपर्ने अवस्था बालबालिको हड्डी भाँचिएमा शल्यक्रिया गर्नुपर्दैन । युवा तथा वृद्धावस्थाका व्यक्तिको हकमा भने शल्यक्रिया गरेर स्टिलको पाता वा रड राख्नुपर्ने हुन सक्ने डा. विष्ट बताउँछन् । ‘कुनै जोर्नी नजिक भएको फ्र्याक्चरलाई पहिलेकै अवस्थामा जोड्न पनि पाता तथा अन्य रडको प्रयोग गर्नुपर्छ,’ उनी भन्छन् ।हड्डी जोड्न प्रयोग गरिने पाता र रड मुख्यतया स्टिल र टाइटानियम भन्ने धातुबाट बन्छ । भाँचिएका हड्डीलाई भित्रबाट ‘फिक्स’ गर्न रड, पाता, पेच किला, तारलगायत प्रयोग हुन्छ । यी धातुहरू शरीरमा मिल्ने चीजले बनेको हुने डा. बिष्ट बताउँछन् ।सकारात्मक पक्ष शल्यक्रियामार्फत स्टिल तथा रड राख्दा हड्डी छोटो समयभित्रै जोडिन्छ । प्लास्टर गर्दा हड्डी जोडिन तीन महिनाभन्दा बढी लाग्थ्यो भने शल्यक्रिया गरेर कुनै पाता वा रड प्रयोग गरियो भने चाँडो जोडिने डा. बिष्टले बताउँछन् ।‘रड तथा पाता राख्दा जुन हड्डी पहिले भाँचिएको थियो, हुबहु पहिलेको जस्तै आकारमा जोडिन्छ । प्लास्टर गर्दा हड्डी पहिले जस्तो हुबहु आकारमा नजोडिन सक्छ,’ उनी भन्छन् ।नकारात्मक पक्ष शल्यक्रिया गर्दा केही जटिलता पनि देखिन्छन् । घाउ पाक्न सक्ने, नसा तथा अन्य संवेदनशील अंगमा चोटपटक लाग्न सक्ने हुन्छ । शल्यक्रिया गर्ने क्रममा एनेस्थेसिया दिइने भएकाले त्यसको पनि आफ्नै जोखिम हुन सक्ने विष्ट बताउँछन्‘साथै यो खर्चिलो प्रविधि पनि हो । पाता नै महंगो हुन्छ, बेहोस गराउनुपर्‍यो, भर्ना गर्नुपर्‍यो । सबै जोड्दा खर्च बढ्छ,’ उनी भन्छन् ।रड वा पाता कति समय राख्नुपर्छ ?पहिले शरीरमा कुनै नि पाता वा रड प्रयोग गरेमा त्यसलाई निकाल्नुपर्छ भन्ने थियो । तर पछिल्लो समय सबै प्रकारका पाता र रड झिक्नैपर्छ भन्ने छैन, आजीवन राख्न पनि सकिने डा. विष्ट बताउँछन् । ‘उदाहरणको लागि हातको कुहिनाभन्दा माथि पाता राखिएको छ, त्यसले भाँचिएको हड्डीलाई राम्ररी जोडेको छ र कुनै समस्या दिएको छैन भने आजीवन नझिक्दा पनि हुन्छ,’ उनी भन्छन् ।हिपको जोर्नी भाँचिएको अवस्थामा जोर्नी नै प्रत्यारोपण गरी फलाम राखिन्छ । त्यसलाई जीवनभर नै राख्नुपर्छ । बिग्रिएको भागलाई झिकेर परिपूर्तिको लागि रड वा फलामलाई राखिएको हुनाले त्यसलाई आजीवन नै राख्नुपर्ने विष्ट बताउँछन् ।‘पाताले कुनै समस्या दिएको छैन भने पनि नझिक्दा पनि हुन्छ । हाम्रो शरीरमा हामी कुनै पनि प्रकारको बाहिरी तत्त्व राख्न चाहँदैनौं भने एकदेखि दुई वर्षभित्र झिक्न सकिन्छ,’ उनी भन्छन्, ‘पाता राखेको ठाउँ वरपर दुखिरहन्छ, सुन्निएको छ, बिझाउँछ भने पनि त्यसलाई दुई वर्षभित्र निकाल्नुपर्छ ।’समस्या भएमा निकाल्नुपर्छ पाता राखेको ठाउँ वरपर दुखिरहन्छ, सुन्निएको छ र बिझाउँछ भने डाक्टरको सल्लाह लिएर पातालाई निकाल्नुपर्ने बिष्ट बताउँछन् । ‘यी समस्या भइरहँदा पनि निकालिएन भने पाता राखिएको ठाउँमा थोरै चोटपटक लाग्दा पनि फेरि भाँचिने वा पाता वरपरको संवेदनशील नसा तथा अन्य अंग थिचिन सक्छ,’ उनी भन्छन् ।सुरक्षाको प्रत्याभूति दिलाउँदै सामाजिक र जीवनपयोगी सीपको विकास गर्दै एक स्वस्थ र जिम्मेवार व्यक्तिको रूपमा हुर्काउन अभिभावकत्व प्रदान गर्न सक्नुपर्छ ।",
    "category": "health"
  },
  {
    "text": "बिहार । मुकेश पाठक सहित आधा दर्जन कुख्यात अपराधिहरुमाथि बिहार सरकारले एक–एक लाख रुपैयाँ पुरस्कार घोषणा गरेको छ । बिहार सरकारले राज्यका आधा दर्जन कुख्यात अपराधिहरुमाथि एक–एक लाख रुपैयाँ पुरस्कार घोषणा गरेको हो । उनीहरुमाथि दरभङ्गामा दुई जना इञ्जिनियरको हत्या गर्ने मुख्य आरोपी भनिएका मुकेश पाठक उर्फ चुटुल पाठकको नाम समेत रहेको छ । मुकेश वाहेक विभिन्न घटनामा फरार रहेका निकेश दुबे, शिवहरका कुख्यात अपराधी र दुई ओटा घटनामा फरार अभिशेक झा, सीतामढ़ीका विकास झा उर्फ कालियामाथि समेत एक–एक लाख रुपैयाँ पुरस्कार घोषणा गरिएको छ । राज्य सरकारका गृह विभागले गया, मोतिहारी, शिवहर एवम् सीतामढ़ी जिल्लाका फरार उग्रवादी तथा अपराधीहरुको गिरफ्तारीका लागि पुरस्कार घोषणा गरेको छ । इञ्जिनियर हत्याकाण्डका मुख्य आरोपी मुकेश मोतिहारीका १७ जना अपराधिक घटनामा प्रहरीहरुले खोजतलास जारी राखेको छ । गया जिल्लाका भारतीय कम्युनिष्ट पार्टी माओवादीका केन्द्रीय कमिटीका सदस्य कालिका यादव उर्फ पुन यादव २१ नक्सली काण्डमा फरार रहँदै आएको छ । यस अतिरिक्त जोनल सदस्य इन्दलजी उर्फ उमा भोक्ता उर्फ ललन भोक्तालाई पनि ३० नक्सली काण्डमा फरार रहँदै आएका कारण एक–एक लाख रुपैयाँको पुरस्कार घोषणा गरि वारेन्ट जारी गरिएको आरटिआइ न्यूजले जनाएको छ ।",
    "category": "world"
  },
  {
    "text": "१७ जेठ, पोखरा । कैलाश विकास बैंक, मेट्रो डेभलपमेन्ट बैंक र नेपाल एक्सप्रेस फाइनान्स आपसमा गाभिएर एकीकृत कारोबार सुरु गरेका छन् । एकीकृत कारोबारको शुभारम्भ गर्दै गभर्नर डा. चिरञ्जीबी नेपाल कैलाश र मेट्रोले नेपाल राष्ट्र बैंकबाट ‘ख’ वर्गको राष्ट्रियस्तरको इजाजत पाएर कारोबार गर्दै आएका थिए । यसैगरी ‘ग’ वर्गको इजाजत पाएको नेपाल एक्सप्रेस फाइनान्सले वित्तीय कारोबार गर्दै आएको थियो । आपसमा गाभिएपछि पनि संस्थाको नाम कैलाश विकास बैंक लिमिटेड नै राखिएको छ । कूल पूँजी १ अर्ब ५८ करोड सोमबारदेखि कैलाश विकास बैंकको नामबाट एकीकृत कारोबार शुभारम्भ गरिएको छ । तीनवटै संस्था गाभिएपछि कूल पूँजी १ अर्ब ५८ करोड, जगेडा कोष ७६ करोड ५ लाख र कूल निक्षेप १४ अर्ब ३३ करोड रुपैयाँ रहेको संस्थाका कार्य सञ्चालन विभाग प्रमुख विमल कुमार तिमिल्सेनाले जानकारी दिए । यसैगरी कूल कर्जा १३ अर्ब २१ करोड तथा खुद मुनाफा ३३ करोड ४१ लाख रुपैयाँ कायम रहेको उनको भनाइ छ । ३७ वटा कुल शाखा रहेको संस्थाको एउटा एक्स्टेन्सन काउण्टर तथा १७ एटीएम छन् । चालु आर्थिक वर्षको मुनाफाबाट २५ प्रतिशत बोनस सेयर एकीकृत कारोबारको शुभारम्भ पोखरास्थित कैलाश भवनबाट गर्दै नेपाल राष्ट्र बैंकका गभर्नर डा. चिरञ्जीबी नेपालले बैंक तथा वित्तीय संस्थाहरुसँग आवश्यक बित्तीय सहयोग लिई देशको समग्र विकासमा अग्रसर हुन सबै नेपालीहरुलाई आग्रह गरे । जीबनको उर्जाशील उमेरमा बिदेश जानुको सट्टा स्वदेशमै उद्यम गर्न उनले सुझाव दिए । यस्तै मन्तव्यको क्रममा संस्थाका प्रमुख कार्यकारी अधिकृत कृष्णराज लामिछानेले २०७४ असार मसान्तसम्म चुक्ता पुँजी २ अर्ब ५० करोड पुर्‍याउन चालु आर्थिक वर्षको मुनाफाबाट शेयरधनीहरुलाई २५ प्रतिशत बोनस शेयर प्रदान गरेलगत्तै २० प्रतिशत हकप्रद शेयर जारी गर्ने योजना रहेको जानकारी दिए ।",
    "category": "bank"
  },
  {
    "text": "सुब्बा कार्की रौतहट, ५ पुस : तराई/मधेसमा आन्दोलन चलिरहेको मौका छोपेर बस मालिकहरुले बिमाको रकम लिनका लागि आफैले बसमा आगजनी गर्न थालेका छन् । आइतवार विहानै रौतहटको चन्द्रपुर ८ मंगलपुर स्थित पूर्वपश्चिम राजमार्गमा एक यात्रुबाहक बसमा बसका कर्मचारी आफैले आगजनी गरेर फरार भएको प्रहरीले जनाएको छ । बसमा आगजनी भएपछि प्रहरीले अनुसन्धान अगाडी बढाएको छ । काठमाडौंबाट झापा जादै गरेको ना ४ ख ५१० नम्वरको मितेरी यातायातको बस बन्दको समयमा इन्धन बोक्न प्रयोग हुदै आएको बुझिएको इलाका प्रहरी कार्यालय चन्द्रनिगाहपुरका प्रहरी नायव उपरिक्षक मनोज कुमार यादवले बताए । काठमाडौं इन्धन पुर्याएर खाली फर्किएको बसमा बिहान करिव ४ बजे आगजनी भएको थियो । आगजनी बाट बस पुर्णरुपमा क्षती भएको छ । मंगलपुर गाउ नजिकै आगजनी हुँदा समेत बसका कर्मचारीले स्थानियबासी तथा नजिकै रहेको प्रहरीलाइ खवर नगर्नुले घटना शकास्पद रहेको इलाका प्रहरी कार्यालय चन्द्रनिगाहपुरले जनाएको छ । बसका चालक र कन्टेक्टर बसमा आगजनी भएपछि सम्पर्कमा छैनन् । मितेरी यातायात प्रालिका एकजना मालिक शेखर गुरागाइले बसमा आगजनी भएको खवर पाएको र कर्मचारीहरु सम्पर्कमा नआएको टेलीफोनमा जानकारी दिएका छन् । फरार रहेका बसका चालक र कन्टेक्टरको प्रहरीले खोजी गरीरहेको छ । इलाका प्रहरी कार्यालय चन्द्रनिगाहपुरका डिएसपी मनोज कुमार यादवले बसमा आन्दोलनकारीले नभइ बसका कर्मचारीले नै आगजनी गरेर फरार भएको प्रारम्भिक अनुशन्धानबाट खुलेको जानकारी दिए । बिमाको लोभमा बस जलाइयो",
    "category": "bank"
  },
  {
    "text": "त्यही समय काठमाडौँ उपत्यका विकास प्राधिकरणको कानुन पनि आयो । त्यो सुस्त गतिमा थियो । बाबुराम भट्टराई प्रधानमन्त्री भएपछि केशव स्थापितलाई कार्यकारी दिएर क्रियाशील बनाइयो । भट्टराई विकासप्रेमी नै भए पनि त्यसलाई न्याय गर्न सकेनन् । प्राधिकरणजस्ता निकाय अन्य मुलुकमा पनि हुन्छन् । शक्तिशाली निकायका रूपमै यो रहनुपर्थ्यो । तर अधिकार अन्य निकायमा समेत दिइयो । परिणाम खानेपानी, विद्युत्, टेलिफोन सबैले सडक खन्न पाउँछन् । समन्वयकारी भूमिका नै भएन । सहरमा एकीकृत विकास हुनैपर्छ । अहिले काठमाडौँ महानगरले यहाँको फ्लोर एरिया रेसियो (एफएआर) दोब्बर बनाइदिएको छ । अर्थात्, अहिले ३ तलासम्म घर बनाउन पाउने अवस्था छ भने अब ६ तलासम्म बनाउन सकिन्छ । अन्य मुलुकमा १० प्रतिशतले एफएआर बढाउँदा वर्षौं अध्ययन गर्छन् । काठमाडौँमा आवासका लागिसमेत ६ तला बनाउन पाउने व्यवस्था गरियो । मानौँ, अहिले काठमाडौँमा ४० लाख मानिस बस्छन् भने यो व्यवस्थाले ८० लाख बस्न सक्ने अवस्था हुन्छ । अनावश्यक रूपमा यसले जनघनत्व बढाउँदा सन्तुलित विकासमा प्रभाव पर्ने भएको छ । काठमाडौँले गरेको गल्ती अहिले अन्य सहरले पनि अनुसरण गरिरहेका छन् । त्यसैले आधारभूत सहरीकरणकै अवधारणामा हाम्रा शासक स्पष्ट हुन नसकेकाले समस्या आएको छ ।सहर भौगोलिक क्षेत्रले मात्र निर्धारण गर्दैन, यसको आफ्नै दायरा हुन्छ । कुनै एक ठाउँको मानिस बिहान उठेर काम गरेर साँझ घर फर्कन सक्ने क्षेत्रसमेतलाई सहरको दायरामा हेरिन्छ । अहिले धुलिखेल–काठमाडौँसम्म जोडिएको छ, भोलि नुवाकोटको विदुर र मकवानपुरको हेटौँडासमेत जोडिन सक्छ । त्यसैले यस्ता क्षेत्रमा ठूला यातायातको पूर्वाधार हुनुपर्छ । यो मात्र मेगा सिटीको अवधारणा हो । तर सरकारले यसको कल्पना नै बुझेको छैन । मेगा सिटीको एउटै सहरमा १ करोडभन्दा मानिस बस्न सक्छन् ।हाम्रोमा प्रचारबाजीको अस्त्र मात्र बनेका छन्, सहर घोषणा । पहिले र अहिलेका सरकार यसमा प्रतिस्पर्धा गरिरहेका छन् ।पूर्वाधारविद् आचार्यसँग कुराकानीमा आधारित ।नेपालीको रेमिट्यान्स : आधा कमाइ दलाललाई, बाँकी साहूलाई आर्थिक विकासको सूचकका रुपमा रेमिट्यान्सको बढाइचढाइ व्याख्या हुँदै गर्दा विदेशमा मजदुरी गर्न जाने नेपालीको मर्का बुझिएन ।नेपालीको रेमिट्यान्स : आधा कमाइ दलाललाई, बाँकी साहूलाई योगेश ढकाल सेयर २८ श्रावण २०७६ मंगलबारकाठमाडौं एक साताभन्दा बढी समयदे खि साउदी अरबको रियादस्थित नेपाली दूतावासको शरणमा छन्, ३५ नेपाली कामदार । १ लाख ४० हजार रुपैयाँभन्दा बढी खर्चेर साउदी पुगेका उनीहरूले ३ महिनासम्म न काम पाए, न त पाउने छाँट नै छ ।सुन्दर सपना बोकेर साउदी पुगेका उनीहरूले सुका आम्दानी गर्न त सकेनन् नै, ऋणको चर्को ब्याजको पीडा झनै चहर्‍याइरहेको छ । महोत्तरीका नामेमुद पासवान भन्छन्, “३ महिनामा काम त पाइनँ, बरु कम्पनी मात्र फेरबदल भइरह्यो ।”साउदीसँग जोडिएको यो सन्दर्भ न पहिलो हो, न त अन्तिम । ०७५ असारमा पनि ३६ जना कामदार साउदीको अल्खोबर टुम्बामा अलपत्र परेका थिए । कम्पनीले सम्झौताअनुसार काम र पैसा नदिएको ती कामदारको गुनासो थियो । ती सबै जना १ फागुन ०७४ मा सोनमार ट्रेडिङ कम्पनीमा क्याटरिङ कामका लागि पुगेका थिए । सम्झौतामा १४ सय रियाल तलब सुविधा तोकिए पनि उनीहरूले ८ सय रियाल पनि पाएनन् ।साउदी र नेपाल सरकारबीच ०६९ मै कम्तीमा १ हजार रियाल तलब हुनुपर्ने सहमति भएको थियो । तर ६ वर्षको दौरानमा त्यो सहमति कार्यान्वयन गर्नु त परको कुरा, नेपाली दूतावासको पटक–पटकको आग्रहको सुनवाइसमेत भएको छैन । साउदी अरबस्थित नेपाली दूतावासले १९ असोज ०७५ मा फेरि नेपाली कामदारलाई सचेत गराएको थियो– तलब १ हजार रियाल र खानामा ३ सय रियालको व्यवस्था नभएसम्म साउदी नआउनू । तर अहिले पनि कामदार ७ सय ५० रियालमै काम गर्न बाध्य छन् ।साउदी जाने खर्च महँगो छ भन्ने पुष्टि गर्न १९ साउन ०७६ को घटना काफी छ । वैदेशिक रोजगार विभागले प्याराडाइज इन्टरनेसनल म्यानपावर कम्पनीमा छापा मार्‍यो, कामदारसँग बढी शुल्क लिएको आरोपमा । यूएई पठाइन लागेका कामदारसँग १ लाख रुपैयाँभन्दा बढी शुल्क लिएपछि विभाग छापा मार्न पुग्यो ।",
    "category": "politic"
  },
  {
    "text": "वीरेठाँटीदेखि मुक्तिनाथसम्मको केबुलकारको भाडा ६ हजार ! तीनघण्टा यात्रा, मार्फामा ट्रान्जिट, पब्लिकलाई शेयर १८ वैशाख, काठमाडौं । कास्कीेको वीरेठाँटीदेखि मुक्तिनाथसम्म पुग्ने केबलकार निर्माण गर्न खोजिरहेको मुक्तिनाथ दर्शन प्रालिले नेपाली यात्रुलाई ६ हजार रुपैयाँमा मुक्तिनाथ पुर्‍याउने प्रस्ताव गरेको छ । कुल ८३.५ किलोमिटर लामो यो केबलकार यात्रामा बिदेशी भन्दा नेपाली यात्रुलाईसहुलियत दिने कम्पनीको तयारी छ । किनकि भारतीय नागरिकलाई ६ हजार भारु र अन्य देशका नागरिकलाई १ सय अमेरीकन डलर भाडा लिने कम्पनीको योजना छ । नेपालीलाई भने ६ हजार नेरु भाडा लिइने छ । यो केबलकारबाट वार्षिक ३६ लाख यात्रुलाई सेवा दिन सक्ने मुक्तिनाथ दर्शन प्रालि बताउँछ । पहिलो वर्ष ८ लाख यात्रु केबलकार प्रयोग गरेर मुक्तिनाथ जाने कम्पनीको दाबी छ । मुक्तिनाथ दर्शन प्रालिले हालैमात्र सरकारबाट विस्तृत अध्ययन गर्ने अनुमति पाएको छ । लगानी बोर्डको ३० औं बैठकले मुक्तिनाथ दर्शन प्रालीलाई यसको विस्तृत अध्ययन गर्ने अनुमति प्रदान गरेको हो । कुल लागत ३४ अर्ब, पब्लिकलाई सेयर २ अर्ब २९ करोड यो केबलकार सार्वजनिक निजी साझेदारी मोडलमा निर्माण गर्ने कम्पनीको योजना छ । यो केबुल कार निर्माणका लागि ३४ अर्ब बराबरको खर्च लाग्ने आँकलन गरिएको छ । यसको ८५ प्रतिशत अर्थात २८ अर्ब ९० करोड लगानी ऋणबाट जुटाउने कम्पनीको तयारी छ । बाँकी १५ प्रतिशत अर्थात ५ अर्ब १० करोड बराबरको रकममध्ये २ अर्ब ८० करोड लगानी प्रवद्र्धकबाट जुटाउने मुक्तिनाथ दर्शन प्रालिले जानकारी दिएको छ । लगानीमध्ये २ अर्ब २९ करोड भने सर्वसाधारणलाई सेयर जारी गरेर जुटाउने कम्पनीको योजना छ । यो केबुलबार यात्रामा तीन वटा उद्देश्यहरु लिइएको कम्पनीले सरकारलाई पेश गरेको प्रस्तावमा उल्लेख छ । ती उद्देश्यहरु हुन्– पर्यटन, तीर्थयात्रा र अन्य यात्रुहरुका लागि यातायातको साधन । यो केबुलकार विभिन्न खण्डहरुमा विभाजन गरिएकाले स्थानीय बासीहरुले विभिन्न ठाउँमा आवत–जावत गर्ने यातायातको साधनका रुपमा पनि यसलाई प्रयोग गर्नेछन् । मार्फामा ट्रान्जिट, ६ वटा खण्ड ६ वटा खण्डमा विभाजन गरेर यसको निर्माण गर्ने कम्पनीको योजना छ । वीरेठाँटीदेखि घोरेपानीको भाग १३.३ किलोमिटर लामो हुनेछ । घोरेपानीदेखि तातोपानीको खण्ड १२.७ किलोमिटर र तातोपानी देखि लेतेसम्मको भाग १६.४ किलोमिटर लामो हुनेछ । एकैपटक मुक्तिनाथसम्म पुग्न असहज हुने भन्दै कम्पनीले बीचमा यात्रुलाई ओरालेर अर्काे डिब्बाबाट लाने योजना बनाएको छ । लेते देखि जोमसोमको बीचमा मार्फामा यस्तो ट्रान्जिट राखिनेछ । लेतेदेखि जोमसोमसम्मको यात्रा २३.९ किमी लामो हुनेछ । जोमसोमदेखि कागबेनीसम्मको खण्ड ८ं.२ किमी र कागबेनीबाट मुक्तिनाथसम्मको खण्ड ९ किलोमिटर लामो हुनेछ । कम्पनीका अनुसार केबुलकार प्रतिसेकेण्ड २ मीटरदेखि १२ मिटरका दरले चल्ने छ । तर, यो गति हावाको गतिमा निर्भर रहने छ । यसअनुसार मुक्तिनाथको केबुलकार यात्रा २ घण्टा १० मीनेटदेखि अढाइ घण्टासम्मको हुनेछ । वीचका स्टेसनहरुमा मानिस उत्रँदै र चढ्दै गर्ने क्रममा केही बेर रोकिँदा र मार्फाको ट्राञ्जिटसमेत जोड्दा ३ घण्टासम्म पनि लाग्न सक्छ । सरकारले अध्ययनका लागि स्वीकृति दिइसकेकाले अब डीपीआर तयार पार्न २ वर्ष लाग्ने कम्पनीले जनाएको छ । डीपीआर तयार भएको तीन वर्षभित्र केवलबार चल्ने दाबी कम्पनीको छ । यस हिसाबले आगामी ५ देखि ६ वर्षभित्र यो रुटमा केवलकार चल्न सक्छ । यो प्रोजेक्ट सफल भएमा यो नेपालको सबैभन्दा लामो दुरीको केवलकार हुनेछ । २०७५ वैशाख १८ गते १०:०० मा प्रकाशित",
    "category": "tourism"
  },
  {
    "text": "यसको परिणाम उनीहरूमा डराउने, आत्मविश्वास कम हुने, आत्मनिर्भर नहुने समस्या देखिन्छ । माया, हौसला, प्रेरणा पाएका बालबालिका आत्मनिर्भर हुन्छन्, आफ्नो काम आफैं गर्छन् । परिवारको भावनात्मक साथ पाएमा उनीहरू आफ्नो भावनालाई व्यक्त गर्न पनि सिपालु हुन्छन् ।त्यसैले बालबालिकाको कुरा सुनिदिने, प्रश्नको जवाफ दिने, वातावरणमा घुलमिल गराउने, कथा सुनाउने, आफू पनि उनीहरू जस्तै नक्कल गरी खेल्ने र खेलाउने गर्र्नुपर्छ ।३. सामाजिक तथा जीवनोपयोगी सीपको विकास अभिभावकको व्यवहार तथा उनीहरू हुर्किएको वातावरणबाट नै बालबालिकाले सामाजिकीकरणका आधारभूत सीप सिक्छन् । बाल्यकालदेखि नै उनीहरूलाई समाजमा घुलमिल हुन सिकाउन जरुरी हुन्छ । सामाजिक विकासका निम्ति खेल, साथी, मनोरञ्जन, नातागोता चिन्ने जस्ता अवसरले महत्वपूर्ण भूमिका खेलेको हुन्छ । बालबालिकाले जे देख्छन् त्यही सिक्छन् । परिवारको मूल्यमान्यता र आमाबाबुले गर्ने व्यवहारले उनीहरूको सामाजिक विकासमा प्रभाव पार्छ ।अभिभावकले समयको व्यवस्थापन, सामाजिक सीप, परी आउने समस्याको समाधान गर्ने जस्ता जीवनोपयोगी सीप सिकाउनुपर्छ । बाल्यावस्थामा उनीहरूले आफ्नो परिवेशबाट बानी, व्यवहार, स्वास्थ्य तथा सरसफाइ र मूल्यमान्यता सिक्छन् । यी बानी तथा व्यवहारले उनीहरूको भावी जीवनको आधारभूत जग हो ।४. अरुसँग तुलना नगरौं आफ्नो बालबच्चालाई अरुसँग कहिल्यै तुलना गर्नु हुँदैन, विशेषगरी दोस्रो सन्तानसँग । प्रत्येक बच्चामा फरक किसिमको स्वभाव र बौद्धिक क्षमता हुन्छ । यो फरक व्यवहारलाई लिएर एउटा सन्तानको अर्को सन्तानसँग तुलना गर्न थालियो भने उनीहरूको आत्मबल कमजोर हुँदै जान्छ, जसको असर उनीहरूको मानसिक स्वास्थ्यमा पुग्न सक्छ । यसबाट गर्नसक्ने काममा पनि उनीहरूकरुचि हराउँदै जान्छ ।बालबालिकाको फरक स्वभाव छ भने त्यसलाई आफू पनि अपनाउन सिक्ने र उनीहरूलाई पनि सामान्य हो भनेर बुझाउन सक्नुपर्छ । बच्चाहरूको व्यवहारमा कमीकमजोरी छ भने अरु सन्तान र छरछिमेकको उदारहण दिनुसट्टा हौसला दिंदै उनीहरूको लक्ष्यमा पुग्न भावनात्मक सहयोग गर्नुपर्छ । यसबाट उनीहरूमा हीनताको सट्टा आत्मबोधको भावना विकास हुन्छ । त्यति मात्र होइन उनीहरूको रुचि, इच्छाहरूलाई सुन्ने र त्यसलाई अघि बढाउन प्रोत्साहन गर्नुपर्छ ।५. सामाजिक सञ्जालको व्यवस्थापन सामाजिक सञ्जालबाट सिर्जना हुने चुनौतीपूर्ण अवस्थाहरूलाई मध्यनजर गर्दै अभिभावकले आफ्नोे छोराछोरीको निगरानी गर्नुपर्छ । बालबालिकाले इन्टरनेटको प्रयोग कसरी गरिरहेका छन्, नजिकबाट नियाल्नुपर्छ र यसको सुरक्षित प्रयोग गर्न सिकाउनुपर्छ ।बालबालिकाले समयमै राम्रो अभिभाकत्व पाउने हो भने त्यसको प्रभाव उनीहरूको सर्वाङ्गीण विकासमा देख्न सकिने विभिन्न अध्ययनबाट प्रमाणित भइसकेको छ । २१ औं शताब्दीमा विज्ञान–प्रविधि र विश्वव्यापीकरणको अवधारणाले अभिभावकहरूले नयाँ नयाँ चुनौती र अवसरको सामना गर्नुपरेको छ । यसले समयानुसार अभिभावकको भूमिकामा परिवर्तन आएको हामी प्रष्ट देख्न र महसुस गर्न सक्छौं । त्यसैले अभिभावकले सन्तानको राम्रोसँग लालनपालनको लागि यी पाँच कुरामा ध्यान दिनुपर्छ ।बच्चा हुर्काउँदै हुनुहुन्छ ? यी ५ कुरा ख्याल गर्नुहोस् अर्को विधि कग्निटिभ बिहेभिएरल थेरापी (सीबीटी) हो । यसमा मानिसको व्यवहारको अध्ययन गरिन्छ । उसले के सोच्छ, कस्तो व्यवहार गर्छ ? त्यो अवलोकन गरेर आवश्यक परामर्श दिइन्छ । साथै जुन कुराबाट डराउँछ सोही काम गराएर पुरस्कृत गर्ने गरिन्छ । यस्तो प्रोत्साहन व्यक्तिमा डर हटाउन मद्दत पुग्छ । रोकथाम एक्रोफोबिया हुन नदिन सबैभन्दा पहिले मनमा चिन्ता कम गर्ने, मनोबल बढ्ने खालका भिडियो हेर्ने, त्यस्तै कुरा पढ्ने, तनावमुक्त रहने गर्नुपर्छ ।जस्तै, कुनै अग्लो भवन चढ्दै गर्दा डर लागेमा एकछिन बस्ने र१. आधारभूत आवश्यकता परिपूर्ति विकिरणको माध्यमबाट विभिन्न रोगको उपचार गर्ने पद्धति लेजर थेरापी हो ।",
    "category": "health"
  },
  {
    "text": "काठमाडौं, २२ वैशाख – मेगा बैंकले साधारणसभाको निर्णयअनुसार जारी गर्न लागेको २५ प्रतिशत हकप्रद सेयर निष्कासनका लागि ग्लोबल आईएमई क्यापिटललाई बिक्री प्रबन्धक नियुक्त गरेको छ । यससम्बन्धी सम्झौतामा बैंकका सञ्चालन अधिकृत अनुपमा खुन्जेली र आईएमई क्यापिटलकी प्रमुख मर्चेट बैंकिङ नलिना श्रेष्ठले हस्ताक्षर गरे । २५ प्रतिशत हकप्रद सेयर निष्कासनपछि बैंकको चुक्ता पुँजीे ४ अर्ब ५ करोड पुग्नेछ । हाल ४४ शाखा, ४५ एटीएम काउन्टर, ५३ शाखारहित बैंकिङ सेवा र १ एक्सटेन्सन काउन्टरबाट सेवा दिइरहेको बैंकले २९ अर्ब निक्षेप संकलन गरी २६ अर्ब कर्जा प्रवाह गरेको छ । मेगाको बिक्री प्रबन्धक आईएमई क्यापिटल",
    "category": "bank"
  },
  {
    "text": "काठमाडौं । बालोन डि’ओर २०१६ को अन्तिम मनोनयन सार्वजनिक हुन बाँकी नै छ । तर, को प्रमुख दाबेदार भन्ने बहस निरन्तर चल्दै आएको छ । च्याम्पियन्स लिग र युरो २०१६ को उपाधि जितेका क्रिष्टियानो रोनाल्डोलाई लिओनल मेस्सी भन्दा अगाडि अगाडि मानिएको छ । फ्रान्स फुटबलसँगको अन्तरवार्तामा रोनाल्डोले भनेका छन्, ‘मेरो लक्ष्य त हरेक वर्ष बालोन डिओर जित्ने हो । तर, गत वर्ष भएन ।’ ‘मेरो बिचारमा यसपटक मैले जत्नुपर्ने हो ।, किनभने रियल मड्रिडबाट गत सिजन राम्रो भएको थियो । हामीले च्याम्पियन्स लिग जितेका थियौं र युरो २०१६ मा पनि पोर्चुगिज टिमले यस्तै प्रदर्शन गरेको थियो ।’ रोनाल्डोले भने ।",
    "category": "sports"
  },
  {
    "text": "राजविराज, २४ फागुन । प्रहरीको गोलीबाट चार जनाको मृत्यु तथा तीन दर्जन घाइते भएको घटना पश्चात संयुक्त लोकतान्त्रिक मधेशी मोर्चाले अनिश्चितकालिन सप्तरी बन्दको घोषणा गरेको छ । मोर्चाको बन्दले जिल्लामा लामो तथा छोटो दुरीका यातायातका साधन चल्न सकेको छैन । बजार व्यवसाय, शिक्षण संस्था, कलकारखाना पूर्ण रुपमा बन्द रहेको छ । सदरमुकाम राजविराज तथा जिल्लाको मुख्य बजारहरुमा टायर बालेर मोर्चाका कार्यकर्ताहरुले प्रदर्शन गरिरहेका छन् । घटनाको सन्दर्भमा संयुक्त लोकतान्त्रिक मधेशी मोर्चा सप्तरीको आकस्मिक बैठक बैठक बसेको छ । बैठकले आगामी आन्दोलनको स्वरुप तय गर्दै आन्दोलनलाई सशक्त रुपमा अगाडि बढाईन मोर्चा सप्तरीका संयोजक दिनेश कुमार यादवले जानकारी दिएका छन् ।",
    "category": "politic"
  },
  {
    "text": "पाल्पा, १२ साउन । जिल्लामा आव २०७२/७३ मा ४० करोड रकम फ्रिज भएको छ । फ्रिज भएको रकम जिल्लाको कुल बजेटको १६ दशमलव १ प्रतिशत हुन आउँछ । पुँजीगततर्फ २७ करोड ४० लाख ७७ हजार र चालुतर्फ १२ करोड ६२ लाख ३ हजार फिर्ता भएको हो । एक अर्ब ७० करोड २२ लाख ८ हजार मध्ये ८३ दशमलव ९० प्रतिशत खर्च भएको कोष तथा लेखा नियन्त्रण कार्यालयले जनाएको छ । पुँजीगततर्फ एक अर्ब ४२ करोड ८१ लाख ३० हजार खर्च भएको छ । जिल्लाबाट चालुतर्फ ९५ दशमलव ६५ प्रतिशत खर्च भएको कार्यालय प्रमुख शिवप्रसाद पन्थीले जानकारी दिएका छन् । पश्चिमाञ्चल डिभिजन सडक कार्यालय नम्बर ३ ले पुँजीगत खर्चका लागि प्राप्त ५८ करोड ३२ लाखमध्ये ४६ करोड ९६ लाख चार हजार मात्र खर्च गरेको छ । सबैभन्दा बढी सडकको ११ करोड ३५ लाख ९५ हजार फिर्ता भएको छ । त्यस्तै उत्तर दक्षिण लोकमार्ग तथा कालीगण्डकी करिडोरको ३१ करोड ६२ लाख ९६ हजार बजेट मध्ये २८ करोड ४९ लाख १४ हजार खर्च भएको छ । सहरी विकास तथा डिभिजन कार्यालयका लागि विनियोजित बजेट २३ करोड २९ लाख ५४ हजार मध्ये २१ करोड ४९ लाख ५४ हजार खर्च भएको छ । विकासे कार्यालयले तोकिएको समयमा जिम्मेवारीपूर्वक काम नगर्नु, समयमा टेण्डर आह्वान नगर्नुलगायत कारणले रकम फिर्ता भएको कोलेनिकाले जनाएको छ । आव २०७१/७२ मा समेत जिल्लाबाट ४० करोड रकम फिर्ता भएको थियो । जिल्लामा तीन अर्ब ८९ करोड ३३ लाख ४७ हजार अख्तियारी आएकोमा तीन अर्ब ४८ करोड ७० लाख ३८ हजार खर्च भएको थियो । रासस कुल बजेटको १६.१ प्रतिशत फ्रिज",
    "category": "economy"
  },
  {
    "text": "०७१ को एसएलसी परीक्षामा एक दर्जनभन्दा बढी विषयमा शतप्रतिशत विद्यार्थी उत्तीर्ण भएका छन् । परीक्षा नियन्त्रण कार्यालयले सञ्चालन गरेको ऐच्छिक १३ विषयमा कुनै पनि विद्यार्थी अनुत्तीर्ण भएका छैनन् । सामान्यतस् थोरै परीक्षार्थी भएका विषयमा सबै उत्तीर्ण भएका छन् । न्याय, फलित ज्योतिष, तिब्बेतियन, नेवारी, सामवेद, नीतिशास्त्र, वेद, गृहविज्ञान, औद्योगिक शिक्षा, खाद्य विज्ञान, निडल वर्क, सिभिस र म्युजिक विषयमा शतप्रतिशत विद्यार्थी उत्तीर्ण भएका छन् । अनिवार्य विषयमा परीक्षार्थी संख्या धेरै छ । सबैभन्दा बढी अनिवार्य गणित र सामाजिक अध्ययन विषयमा चार लाख पाँच हजार तीन सय ३८ परीक्षार्थी सहभागी थिए । अनिवार्य गणितमा दुई लाख ४१ हजार तीन सय ५९ र सामाजिक अध्ययनमा तीन लाख तीन हजार सात सय ९८ परीक्षार्थी उत्तीर्ण भएका छन् । अनिवार्य नेपालीमा चार लाख पाँच हजार तीन सय २५ सहभागी भएकामा तीन लाख ५० हजार आठ सय ४७ उत्तीर्ण भएका छन् । अनिवार्य अंग्रेजीमा चार लाख पाँच हजार दुई सय ६४ परीक्षार्थी सहभागी भएकामा दुई लाख ८९ हजार तीन सय ४३ उत्तीर्ण भएका छन् । आजको नयाँ पत्रिकामा समाचार छ ।",
    "category": "education"
  },
  {
    "text": "एकै महिनामा तीन ठूला होटलमा डेढ अर्बको विदेशी लगानी गर्न प्रस्ताव ३१ जेठ, काठमाडौं । एकै महिनामा ३ वटा ठूला होटलका लागि वैदेशिक लगानी भित्र्याउने आएका छन् । जेठ महिनामा मात्रै झण्डै डेढ अर्ब बराबरको वैदेशिक लगानी भित्र्याउने गरी ३ ठूला होटलले प्रस्ताव गरेका हुन् । उद्योग विभागको वैदेशिक लगानी महाशाखाका प्रमुख खगेन्द्र बस्नेतकाअनुसार काभ्रेको पनौतीमा ५० करोड खर्चेर होटल स्थापनाका लागि भारतीय लगानीको प्रस्ताव आएको छ । त्यसैगरी काठमाडौंमा पनि ५० करोड लगानी गर्ने गरी अर्को होटलका लागि वैदेशिक लगानी भित्रिन लागेको छ । धादिङमा त्रिशुलीमा हुने र्‍याफि्टङलाई आधार बनाउने गरी अर्को पनि एक भारतीय समूहले पनि होटलका लागि लगानी भित्र्याउँदैछ । यसले पपनि ३५ करोडभन्दा बढीको लगानी प्रस्ताव गरेको बस्नेतले जानकारी दिए । ‘अब होटलमा चाहाने वैदेशिक लागानीकर्ताको लहर देखिन थालेको छ । भूकम्प र नाकाबन्दीअघि पनि यस्तै अवस्था थियो,’ बस्नतेले भने,’पर्यटनमा वैदेशिक लगानीका हिसावले अबका वर्षहरु उत्साहजनक हुने देखेको छौं ।’ उनले राजनीतिक स्थिरतासँगै नीतिगत रुपमा भएका परिवर्तनले पनि विदेशी लगानी भित्रिने क्रममा तीव्रता आएको बताए । सरकारले पनि पर्यटन क्षेत्रलाई विशेष महत्व दिएकाले होटलमा वैदेशिक लगानी बढ्दै गएको ठम्याइ विभागको छ । १० महिनामै चार गुणा प्रस्ताव चालु आर्थिक वर्षको पहिलो १० महिनामै गतवर्षभन्दा झण्डै चार गुणा विदेशी लगानीको प्रतिवद्धता आएको छ । वैशाखसम्म मात्रै झण्डै ५० अर्बको लगानी प्रस्ताव आएको छ । जेठमा झनै थपिएको छ । यो वर्ष गत वर्षको भन्दा ३०० प्रतिशत बढी लगानीका लागि प्रस्ताव आएको विभागले जनाएको छ । गतवर्ष १३ अर्ब मात्रै वैदेशिक लगानी भित्रिएको थियो । लोडसेडिङको हट्नुलाई पनि विदेशी लगानी आउनुको प्रमुख कारणमध्ये एक मानिएको छ । १० महिनासम्म ऊर्जा क्षेत्रमा सर्वाधिक ३६ अर्ब २५ करोड बराबरको वैदेशिक लगानी प्रस्ताव आएको छ । उत्पादनमुलक क्षेत्रमा ६ अर्ब, खानी र पर्यटनमा झण्डै २/२ अर्बको लगानी गर्ने प्रतिवद्धता आएका छन् । वैशाखसम्म २६०भन्दा बढी उद्योगका लागि लगाानी प्रतिवद्धता आएका थिए । प्रतिवद्धताअनुसार लगानी भित्रिएमा १० हजार बढीले रोजगारी पाउनेछन् । यि परियोजनामा नेपालीसहित ५५ अर्बभन्दा बढीको लगानी हुनेछन् । समीक्षा अवधिमा प्रत्यक्ष वैदेशिक लगानी आप्रवाह १५ अर्ब ५१ करोड पुगेको राष्ट्र बैंकले जनाएको छ । अघिल्लो वर्षको सोही अवधिमा यस्तो लगानी ११ अर्ब ६१ करोड रहेको थियो । यसरी विदेशी लगानी भित्रिने क्रम पनि बढेको राष्ट्र बैंकको तथ्यांकले देखाएको छ । २०७५ जेठ ३१ गते १०:२० मा प्रकाशित",
    "category": "tourism"
  },
  {
    "text": "रासायनिक मलको प्रयोग बढ्दा माटोको उर्वराशक्ति घट्दै गएको छ। नेपाल कृषि अनुसन्धान परिषद्ना (नार्क)को माटो अनुन्धान महाशाखाले देशभरका ५२ जिल्लाको माटोमा गरेको अनुसन्धानमा माटोमा अम्लियपनाको मात्रा बढ्दै गएको पाइएको हो । तराईको २० वटा जिल्ला र पहाडका ३२ वटा जिल्लाको नमूना संकलन गरी अनुसन्धान गर्दा माटो तटस्थ अवस्थामा नभएको पाइएको हो । माटो तटस्थ अवस्थामा हुँदा मात्रै राम्रो उत्पादन हुन्छ। रासायनिक मलको बढी प्रयोगबाटै अम्लियपन बढने महाशाखाका प्रमुख कमल साह बताउँछन्। उत्पादन बढाउन रासायनिक मलको अत्याधिक प्रयोग गर्ने ठाउँमा माटोको अवस्था खराब पाइएको छ। माटोमा प्राङ्गारिक मलको मात्रा घट्दै जाँदा अम्लियपना बढिरहेको छ। केही समयका लागि रासायनिक मलले उत्पादन बढाए पनि दीर्घकालीनरुपमा नकारात्मक असर गर्छ। उनी भन्छन् “माटोमा अम्लियपना धेरै हुँदा बाली कम हुने मात्रै होइन उत्पादन नै नहुन पनि सक्छ ।” “नेपालमा माटोको स्वास्थ्यका बारेमा पर्याप्त चेतना नभएको उत्पादन नै दिन छाडेपछि मात्रै किसान सल्लाहका लागि जिल्ला कृषि विकास कार्यालयमा पुग्ने गर्छन् ।” उनी भन्छन् “अन्तिम अवस्थामा पुगेपछि माटोलाई पहिलेकै अवस्थामा फर्काउन समय लाग्छ, त्यसैले बेलैमा माटो बिग्रन नदिन लाग्नुपर्छ ।” प्राङ्गारिक मलको प्रयोग, छ्वाली, पराल लगायतलाई मलको रुपमा प्रयोग गरेर र कृषि चूनको प्रयोग बढाएर माटोको अम्लियपना कम गर्न सकिन्छ । रासस",
    "category": "Agriculture"
  },
  {
    "text": "à¤ªà¥à¤°à¤§à¤¾à¤¨à¤®à¤¨à¥à¤¤à¥à¤°à¥€ à¤•à¥‡à¤ªà¥€ à¤“à¤²à¥€à¤²à¥‡ à¤¨à¥‡à¤ªà¤¾à¤² à¤šà¥€à¤¨à¤•à¥‹ à¤¸à¤‚à¤µà¥‡à¤¦à¤¨à¤¶à¥€à¤²à¤¤à¤¾à¤ªà¥à¤°à¤¤à¤¿ à¤—à¤®à¥à¤­à¥€à¤° à¤°à¤¹à¥‡à¤•à¥‹ à¤­à¤¨à¥à¤¦à¥ˆ à¤¨à¥‡à¤ªà¤¾à¤²à¥€ à¤­à¥‚à¤®à¤¿à¤¬à¤¾à¤Ÿ à¤šà¥€à¤¨à¤µà¤¿à¤°à¥‹à¤§à¥€ à¤—à¤¤à¤¿à¤µà¤¿à¤§à¤¿ à¤¹à¥à¤¨ à¤¨à¤¦à¤¿à¤¨à¥‡ à¤ªà¥à¤°à¤¤à¤¿à¤µà¤¦à¥à¤§à¤¤à¤¾ à¤µà¥à¤¯à¤•à¥à¤¤ à¤—à¤°à¥‡à¤•à¤¾ à¤›à¤¨à¥à¥¤",
    "category": "bank"
  },
  {
    "text": "७ कात्तिक, बैतडी । पर्यटन प्रवद्र्धन गर्ने उद्देश्यले सुदूरपश्चिमकै पहिलो प्याराग्लाइडिङ बैतडीको पाटनमा हुने भएको छ । प्याराग्लाइडिङका लागि प्राविधिक टोलीले उपयुक्त ठहर गरेपछि कात्तिकको तेस्रो सातामा मध्यपहाडी लोकमार्गको पश्चिमी सहर बैतडीको पाटनमा सुरु हुने भएको हो । यसअघि सुदूरपश्चिमेलीको मुख्य पर्व गौरालाई लक्षित गर्दै भदौ महिनाको पहिलो हप्तादेखि प्याराग्लाइडिङ सञ्चालनमा आउने भनिएको भए पनि प्राविधिक कारणले सञ्चालनमा आउन नसकेको बताइएको छ । भारतको हिमाञ्चलका धरम चन्दको नेतृत्वमा आएको एक प्राविधिक टोलीले सन् २०११ देखि सुदूरपश्चिमका विभिन्न स्थानमा प्याराग्लाइडिङ सम्भावनाबारे अध्ययन गरेको थियो । अध्ययनपश्चात् टोलीले बैतडीको पाटनमा उपयुक्त ठहर गरेको हो । प्राविधिक टोलीले पाटनको चार ठाउँबाट प्याराग्लाइडिङका लागि उपयुक्त भएको ठहर गरेको छ । पाटन नगरपालिका–१२ दहडाँडा, २ को जरौलीडाडा, १३ को अन्नाडीडाँडा र वडा नं ११ को हुरहुरे डाँडाबाट प्याराग्लाइडिङ गर्न सकिने देखिएको टोलीले ठहर गरेको हो । सुरुमा डडेल्धुराबाट प्याराग्लाइडिङका लागि परीक्षण गरिए पनि हावाको एकोहोरो बहावका कारण सम्भव नदेखिएको प्रविधिक टोलीका सदस्य श्यामराज भट्टले जानकारी दिए । त्यस्तै पाटन नगरपालिका–१३ को भिटास्थित पोखरी नजिकमा कटेज खोल्ने तयारी गरिएको छ । कटेज स्थापनापश्चात् स्थानीय परिकार राखिने बताइएको छ । सुदूरपश्चिमका स्थानीय परिकारमा खीर, माणा, फाणो, बटुको, डुपका, मकैको रोटीलगायत राखिने भएका छन् । पाटनभन्दा करिब आठ किलोमिटर पश्चिममा रहेको नेपालकै गहिरो गुफा पतालभुमेश्वर को प्रवद्र्धन र प्याराग्लाइडिङलाई व्यावसायिकीकरण गर्न संस्थागत रुपमै प्रयास गर्ने केन्द्रका अध्यक्ष तथा पाटनका स्थानीय युवा पुष्कर भण्डारीले बताए । भारतीय सहर दिल्ली, लखनऊ, नैनीताललगायत ठाउँमा घुम्न आउने पर्यटकलाई बैतडीमा भित्र्याउने लक्ष्य राखिएको छ । पर्यटक भित्र्याउन भारतका विभिन्न ठाउँमा रहेका प्याराग्लाइडिङ व्यवसायीसँग समन्वय गरिने बताइएको छ ।",
    "category": "tourism"
  },
  {
    "text": "राजविराज, ८ चैत्र । सोमवार बेलुका परेको असिनाका कारण आँप, गहुँ र तरकारी बालीमा ठूलो क्षति पुगेको भन्दै रुपनगर आँप उत्पादक कृषक समूहले क्षतिपूर्तीको माग गरेको छ । समूहका अध्यक्ष तीर्थराज पोखरेलले कृषकहरुको तर्फबाट मङ्गलवार प्रेस विज्ञप्ति जारी गर्दै क्षतिपूर्तीको माग गरेका हुन् । असिनाबाट जिल्लाको पूर्वी तथा उत्तरी भेगको सितापुर, महुली, जण्डौल, ठेलिया, रुपनगर, धरमपुर, कञ्चनरुप नगरपालिको विभिन्न भागमा लगाईएको आँप, गहुँ र तरकारी बालीमा क्षती पुर्याएको भन्दै पोखरेलले दुख व्यक्त गरेका छन् । दैवी प्रकोपको मारमा परेका गरिब किसानहरुको हानी नोक्सानीको मूल्यांकन गरी अविलम्ब क्षतीपूर्तीको व्यवस्था मिलाउन उनले माग गरेका छन् ।",
    "category": "politic"
  },
  {
    "text": "अन्तर्राष्ट्रिय फौजदारी अदालत आइसीसीले सुडानी राष्ट्रपति ओमार अल बसिरलाई गिरफ्तार गर्न दक्षिण अफ्रिकासँग आग्रह गरेको छ । सुडानको डार्फूर द्वन्द्वमा युद्ध अपराध गरेकोमा दोषी मान्दै अफ्रिकन युनियन एयूको शिखर सम्मेलनमा भाग लिन दक्षिण अफ्रिका पुगेका बसिरलाई पक्रन भनिएको हो । यद्यपी, आइसीसीको आग्रह विपरित जोहानसवर्ग पुग्दा भने बसिरलाई दक्षिण अफ्रिकी अधिकारीहरुले स्वागत गरेका थिए । अफ्रिकी नेताहरुलाई अदालतले अनावश्यक दुःख दिएको भन्दै आईसीसी र एयूबीच सम्बन्ध सुमधुर हुन सकेको छैन । एयूले सत्तामा रहेका नेताहरुलाई निशाना बनाउने काम छाड्न भनेको छ । बसिरले भने आईसीसीले लगाएको आरोप निरर्थक भन्दै आएका छन् । तर यसैका कारण उनको विदेश भ्रमणमा रोक लाग्दै आएको छ । सुडानमा सन् २००३ मा भएको डार्फूर द्वन्द्वमा आफ्ना विद्रोहीलाई दबाउन बसिरले गरेको दमनमा तीन लाख मानिस मारिएको आरोप उनीमाथि लाग्दै आएको छ ।",
    "category": "world"
  },
  {
    "text": "१५ साउन, डोटी । काठमाडौंमा दर्ता भएको बडिमालिका यातायातले सुदूरपश्चिमा सवारी साधन सञ्चालन गरेको भन्दै सुदूरपश्चिममा रहेका बिभिन्न आठ यातायातका संस्थाले विरोध जनाएका छन् । उनीहरुले आजदेखि सुदूरपश्चिममा अनिश्चित यातायात वन्द गरेका छन् । सुदूरपश्चिमभित्रै तथा क्षेत्र बाहिर समेत सार्वजनिक यातायातका साधन सञ्चालन गर्दै आएका सुदूरपश्चिम यातायात व्यवसायी संघ, कर्णाली रिभर साईड, महाकाली सेती, पवनदूत, उग्रतारा, शैलेश्वरी यतायात व्यवसायी संघ, कैलाली टेम्पो टेक्सी तथा बस व्यवसायी समिति, महाकाली टेम्पो तथा टेक्सी व्यवसायी समितिद्वारा शुक्रवार सयुक्त प्रेस विज्ञप्ती जारी गर्दै बडिमालिका यातायात प्रालीको बिरुद्धमा शनिबारबाट यातायातका साधन सञ्चालनमा नगर्ने जनाएका हुन् । यसअघि शुक्रबार बडिमालिका यातायातले सञ्चालन गरेका बस रोक्न खोज्दा कैलालीमा प्रहरीले सुदूरपश्चिम यातायात व्यवसायी संघ आवद्ध यातायात व्यवसायी तथा मजदुरहरुलाई नियन्त्रणमा लिएको थियो । प्रहरीको लाठिचार्जबाट आधा दर्जन गाडी मजदुरहरु घाईते भएका र उनीहरुको सेती अञ्चल अस्पतालमा उपचार भईरहेको व्यवसायीहरुले जनाएका छन् । प्रहरीले बडिमालिका यातायात र सुदूरपश्चित यातायात व्यवसायी संघ कैलालीबीच गाडी चलाउने विषयमा विवाद भएपछि उत्पन्न परिस्थितिलाई नियन्त्रण लिन लाठी चार्ज गरेको जनाएको वताएको छ । शुक्रबार धनगढीबाट काठमाडौका लागि छुटेको बडिमालिका यातायातलाई सुदूरपश्चिम यातायातका सदस्य र मजदुरहरुले संघको कार्यालय अगाडि चटकपुरमा अवरोध सृजना गरेका थियो । अवरोध हटाउन पुगेको प्रहरीमाथि ढुंगामुडा भएपछि प्रहरीले लाठि चार्ज गरेको जिल्ला प्रहरी कार्यालय कैलालीका प्रहरी उपरीक्षक राजेन्द्र विष्टले वताए । उनले सुदूरपश्चिम यातायात व्यवसायीका पाँचजना व्यक्तिलाई नियन्त्रणमा लिएको जानकारी दिए । बन्दका कारण पहाडी जिल्लाबाट कैलाली-कञ्चनपुरका लागि छुट्ने यातायातका साधनहरु आज छुटेका छैनन् । यस्तै स्थानीयस्तरमा सञ्चालन हुने साना सवारी साधनहरु पनि ठप्प छन् ।",
    "category": "automobiles"
  },
  {
    "text": "साल्मेडाँडामा पाँच डिब्बे रेलसहितको गोरखा स्मारक बन्दै १ असार, साल्मेडाँडा, स्याङजा । कास्की र स्याङ्जा जिल्लाको सिमास्थित मनोरमस्थल साल्मेडाँडामा निर्माणाधीन गोरखा स्मारकको हालसम्म २० प्रतिशत काम सम्पन्न भएको छ । स्याङ्जाको फेदीखोला गाउँपालिका–८ स्थित साल्मेडाँडामा प्रथम तथा दोस्रो विश्वयुद्धका क्रममा दिवंगत हुने ६० हजार गोर्खाली सैनिकको सम्झनामा स्मारकसहित संग्रहालय तथा पाँच डिब्बाको रेल, गोर्खा भ्यू टावर र जातीय सांस्कृतिक ग्राम निर्माण गर्न लागिएको हो । तीनसय रोपनी जग्गामा निर्माण गरिने स्मारकमा भौतिक संरचना तयार गर्न कूल रु नौ अर्ब खर्च हुने र हालसम्म ब्रिटिश सेनामा कार्यरत नेपालीले रु नौ करोड तथा शहरी विकास मन्त्रालयबाट रु पाँच करोड रकम संकलन भएको स्मारक निर्माण समितिका अध्यक्ष पुरनध्वज गुरुङले जानकारी दिए । रोजगारीको क्रममा जन्मभूमि छोडी ब्रिटिश सेनामा गएका गोर्खाली युवा ब्रिटिश साम्राज्यको स्वार्थ र समृद्धिका लागि लड्दा मारिएको बताउँदै उनले तिनै वीर गोर्खालीको समग्र विवरण स्मारकमा समेटिने जानकारी दिए । नेपालमा जातीय सद्भाव कायम गर्ने उद्देश्यका साथ १७ जातिका मानिसलाई लक्षित गरी लगभग ३०० जना क्षमताको जातीय अनुसन्धान केन्द्र भवन, अत्याधुनिक टावर, रेष्टुराँसमेत निर्माण गरिने योजना रहेको उनले जानकारी दिए । उनका अनुसार साल्मेडाँडाबाट मट्टिखान हुँदै कास्कीको दक्षिणभेगस्थित भरतपोखरीसम्म करीब १५ देखि २० किलोमिटर दूरीको पाँच डिब्बाको रेल सञ्चालनमा ल्याउने तयारीमा समिति जुटेको छ । पोखराको दक्षिणी भेगमा पर्ने उक्त क्षेत्रबाट रेलमा शयर गर्दै धौलागिरि, माछापुच्छ्रे, अन्नपूर्णलगायतका हिमशृंखला एवं फेवातालसहित पोखरा बजारको दृष्यावलोकन गर्न सकिने उनले बताए । यसैबीच, प्रदेश नं ४ का उद्योग, पर्यटन, वन तथा वातावरणमन्त्री विकास लम्सालले उक्त क्षेत्रको निरीक्षण गर्दै स्मारक प्रदेशकै महत्वपूर्ण गहना हुने बताए । उनले निर्माणाधीन संरचना पूरा भएसँगै यसको माध्यमबाट आन्तरिक एवं बाह्य पर्यटक प्रवद्र्धन हुने विश्वास व्यक्त गरे । वीर नेपाली गोर्खालीकै कारण नेपालको शिर उच्च रहेको बताउँदै उहाँले स्मारक निर्माणले ती वीर गौर्खालीको योगदानलाई स्मरण गराउनुका साथै गौरवको अनुभूति हुने उल्लेख गरे । उनले प्रदेश सरकारका तर्फबाट स्मारक निर्माणलाई सहयोग पुर्याउने विश्वास व्यक्त गरे । २०७५ असार १ गते १०:४६ मा प्रकाशित",
    "category": "tourism"
  },
  {
    "text": "सिन्धुली, ५ पुस : भिमेश्वर कृषि सहकारी संस्था किस्ता तिर्न नसक्दा समस्यामा परेको छ । सहकारीले २०६९ चैत १४ गते युवा स्वरोजगारको ३५ लाख ऋण लिएको थियो । स्वारेजगारका जिल्ला सदस्य सचिव हिमाल बुढाथोकीका अनुसार सहकारीले ४ किस्तासम्म तिरेको भएपनि एक बर्ष देखि एक पटक पनि किस्ता तिरेको छैन् । सहकारीलाई पटक पटक, फोन सम्पर्क तथा पत्राचार गरेर किस्ता तिर्न ताकेता गरेपनि नमानेको बुढाथोकीले बताए । सहकारीले १८ लाख तीर्न बाँकी छ । हरेक ३ महिनामा किस्ता तिर्नुपर्ने भएपनि सहकारीले ४ किस्ता भन्दा नतिरेको बताउँदै उनले सहकारीलाई कालोसूचिमा राख्न सकिने बताए । सहकारीसँगै सहकारीमा आवद्ध सहकारीका सञ्चालक, लेखा समिति सबै व्यक्तिलाई कालोसूचिमा राख्न सकिने र किस्ता नतिरे राखिने पनि उनले बताए । सहकारीका अध्यक्ष शेषराज देवकोटाले भने पहिला आफूहरुले किस्ता तिरेको र वैशाख १२ को भूकम्पले सेयर सदस्यहरुको व्यवसायमा पनि क्षति पुगेकाले किस्ता तिर्न समस्या भएको बताए । व्यवसाय गर्न दिइएको वयवसायीहरुले सहकारीलाई फिर्ता गरेपछि सहकारीले पनि किस्ता निरन्तर तिर्ने उनको भनाई छ । अहिले जिल्लाका ९ वटा कृषि सहकारीले युवा स्वरोजगारको पैसाले आफ्ना सदस्यहरुलाई व्यवसायीक बनाएका छन् । जिल्लामा स्वरोजगारको २ करोड लगानी छ भने अब ५ करोड लगानी हुने बुढाथोकीले जानकारी दिए । किस्ता नतिर्ने सहकारीहरुलाई भने कालोसूचिमा राख्ने र सरकारले दिने सेवासुविधामा कटौति गरिने उनको भनाई छ । जिल्लाका युवाहरुलाई विभिन्न व्यवसाय गरी स्वरोजगार बनाउने उद्धेश्यले कृषि सहकारीमार्फत ऋण प्रवाह गरिएको उनले बताए । सहकारीले किस्ता नतिर्दा समस्या",
    "category": "bank"
  },
  {
    "text": "शनिश मिश्रप्रबन्ध निर्देशक, ओमकार ग्रुप अफ कम्पनीज वैदेशिक रोजगारी अवसर हो कि बाध्यता ? मूलतः रोजगारीका लागि विदेश जाने भनेको स्वदेशमा अवसर नभएरै हो । राजनीतिक अस्थिरता, औद्योगीकरण हुन नसक्नु आदि कारणले युवाहरु रोजगारीका लागि बिदेसिइरहेका छन् । स्वदेशमै आर्थिक गतिविधिमा वृद्धि भएर रोजगारी सिर्जना गर्ने हो भने अवश्य पनि विदेश जानु पर्दैन । के कारणले यहाँ रोजगारी सिर्जना हुन नसकेको हो त ? कारण थुप्रै छन् । मुख्य कारण राजनीति नै हो । देशको मूल नीति मानिने राजनीति स्थिर भएन भने कुनै पनि क्षेत्रको विकास हुन सक्दैन । उद्योगी¬–व्यवसायीले आफ्नो क्षेत्र विस्तार गर्ने प्रयास गरिरहेकै हुन्छन् । तर, उनीहरूलाई पनि थुप्रै समस्या छन् । यसले गर्दा अपेक्षित रूपमा रोजगारी सिर्जना हुन सकिरहेको छैन । पूर्वाधारको अवस्था कस्तो छ ? पूर्वाधारको अभाव अवश्य छ । तर, पूर्वाधारको पहिलो बिन्दु हो सोच । भौतिक पूर्वाधार त बन्दै जान्छ । नेतृत्वमा सोचको नै कमी छ । देश विकासको साझा सोच बनाएर अघि बढ्ने हो भने रोजगारीका अवसर पर्याप्त छन् । युवाहरूमा उद्यमशिलताको विकास किन हुन सकिरहेको छैन ? यहाँ धेरै कुरा नेगेटिभ छ । सानैदेखि नेगेटिभ कुरा सिक्छन् बच्चाहरुले । पढेर पनि जागिर पाइँदैन भन्ने कन्सेप्ट छ । युवाहरू लाखौं रुपैयाँ खर्च गरेर विदेशमा पढेर आएका हुन्छन् । उनीहरूमा भिजन हुन्छ तर, उद्यम गर्न वातावरण तयार हुन सकेको छैन यहाँ । आएर केही गरौं भन्दा पनि फन्ड हुँदैन, लोन पनि सजिलै पाइँदैन । बाबुआमालाई भन्यो भने ‘अझै कति लगानी गर्ने ?’ भन्छन् । अनि सस्तो श्रममा विदेश जानेबाहेक अर्को विकल्प हुँदैन । कसरी दिन सकिन्छ त युवालाई फन्ड ? वित्तीय संस्थाहरुले अर्थ मन्त्रालय र नेपाल राष्ट्र बैंकको समन्वयमा प्रोजेक्ट फाइनान्सिङको नाममा लोन दिन सक्छन् । किस्ताबन्दीमा भए पनि लोन दिन सक्ने हो भने युवाले उद्यम गर्न सक्थे होलान् । परियोजनालाई नै धितो मानेर लोन दिने काम प्रोजेक्ट फाइनान्सिङ हो । युवाहरुको इनोभेटिभ आइडियालाई बैंकले धितो मानेर लोन दिनुपर्छ । प्रचुर व्यावसायिक सम्भावना भएर पनि बैंकले नपत्याएर थन्केका इनोभेटिभ आइडिया नेपालमा धेरै छन् । सुरुवात सरकारले नै गर्नुपर्छ । प्राइभेट सेक्टरले रिस्क लिँदैन, नाफा हुने भएमात्रै लगानी गर्छ । त्यसैले सरकारले रिस्क लिएरै सुरुवात गर्नुपर्छ । युवाहरूमा उद्यमशिलताको भावना कत्तिको देखिन्छ ? विदेश गएर आएका युवाहरुमा उद्यमशिलताको सोच देखिन थालेको छ । विदेश जाने किन ? आफूलाई बेच्नमात्रै कि सीप र प्रविधि सिक्न ? यो महत्वपूर्ण कुरा हो । विशेषगरी कोरिया, इजरायल, जापान आदि देश गएर आएका युवाले यहाँ उद्यम गरिरहेका छन् । यो सकारात्मक संकेत हो । यहाँ लगानीको सुरक्षित वातावरण भए विदेशमा बसेकाहरु फर्केर आउँछन् । मेरा पनि थुप्रै साथी बिदेसिए । मलाई भने बिदेसिनु ठीक लागेन । आफ्नै देशमा केही गर्न सकिन्छ जस्तो लाग्यो । बैंकको जागिर छोडेर ०६६ सालमा ओमकार बैंकिङ टेनिङ इन्स्टिच्युट खोलें । ०६९ सालदेखि यसलाई विस्तार गर्दै लगियो । एकजना स्टाफबाट सुरु भएको कम्पनीमा अहिले ५० जनाले प्रत्यक्ष रोजगारी पाइरहेका छन् । ओमकार ग्रुप अफ कम्पनीजअन्तर्गत अहिले इन्भेस्टमेन्ट कम्पनी, आईटी स्टोर, कन्सल्ट्यान्सी, ट्राभल एन्ड टुर्सलगायत १० वटा कम्पनी छन् । उपत्यकाबाहिर नारायणगढ र झापामा पनि शाखा विस्तार भइसकेको छ । असारभित्रमा ललितपुरको कुमारीपाटी, भक्तपुर र नवलपरासीमा सेवा विस्तार गर्दैछौं । नारायणगढ र वीरगन्जमा राइस मिल, कपी उद्योग, स्कुल, मिनरल वाटर, डिस्टिलरी र पार्टी प्यालेस पाइपलाइनमा छन् । मेगा प्रोजेक्टको रूपमा ३ तारे होटल, हाइड्रोपावर र एयरलाइन्स चलाउने योजना छ । कृषि क्षेत्रमा पनि काम गर्ने सोच छ । विदेशमा भन्दा राम्रो कमाइ यही गर्न सकिन्छ व्यावसायिक कृषिमा लाग्ने हो भने । कम्पनीमा आर एन्ड डी डिपार्टमेन्ट स्थापना गरेर कृषिको सम्भाव्यता अध्ययन गर्दैछौं । विदेश जान लागेका र गइसकेका युवाको क्षमता हेरेर उनीहरुमाथि लगानी गर्ने सोच छ । विदेशबाट फर्केका युवालाई क्षमताअनुसार लगानी गरेर उद्यमशील बनाउन सकिन्छ । ५ वर्षभित्रमा ५० वटा कम्पनी र ५० वटा शाखा विस्तार गरेर त्यसपछि अन्तर्राष्ट्रिय बजारमा जाने योजना छ । यो अवधिसम्ममा १ हजार जनाले प्रत्यक्ष रोजगारी पाउनेछन् ।",
    "category": "business"
  },
  {
    "text": "जिल्लामा पहिलो पटक हावा र पानीबाट मात्रै तरकारी फलाउने प्रविधि शुरु भएको छ ।मोदी गाउँपालिका–५ अम्बोटमा पाँच वर्षदेखि सफल रूपमा व्यावसायिक तरकारीखेती गर्दै आएका लालबहादुर हरिजनले यस्तो प्रविधिबाट तरकारीखेती थालेका छन् । फलामे दुई खम्बाको सहारामा तीन मि लम्बाइ र तीन इन्च मोटाइका प्लास्टिक पाइपमा पानी भरेर प्लास्टिक ड्रम र सोलार प्लानको सहयोगमा सो खेती गर्न सकिने हरिजनले बताए। भर्खरै शुरु गर्न लागिएको सो प्रविधिबाट छिटो उत्पादन दिने साग, धनियाँ, मुला तथा लहरे तरकारी उत्पादन गर्न मिल्ने बताइएको छ । करिब डेढ मि उचाइको टनेलमा दुवैतर्फ तीन तीन पिभिसी पाइप अड्याएर ३० इन्चको फरकमा पारिएको प्वालमा प्लास्टिक कपलाई चिरेर तरकारीको बिरुवा रोपिन्छ । सोलारमा जडित सानो मोटरले ड्रममा रहेको पानी प्लास्टिक पाइपमार्फत बिरुवाको फेदमा पठाइन्छ ।बिरुवामा बढी भएको पानी पाइपको माध्यमबाट ड्रममै पठाइन्छ । बिरुवालाई आवश्यक पर्ने खाद्यतत्व पानीमा मिसाइएपछि दैनिक दुई घण्टा पर्ने सूर्यको किरणका कारण सोलारले पानीलाई बिरुवासम्म पठाउँदै बढी भएको पानी ड्रममै पठाउने काम गर्छ । यही चक्रीय प्रणालीबाट त्यहाँ लगाइएको तरकारी वृद्धि हुँदै जाने बताइएको छ । एउटा स्ट्याण्डमा फलेको तरकारीले एक परिवारलाई खान पुग्ने हरिजन बताउँछन् ।“हरेक पाइपमा १० वटासम्म बिरुवा रोप्न मिल्छ”, उनले भने, “करेसाबारी नहुनेका लागि बढी उपयोगी हुन्छ ।” १५ हजारको लगानीमा एउटा स्ट्याण्डमा शुरु गर्न मिल्ने सो प्रविधिको खेती १५ देखि २० वर्षसम्म टिक्छ ।जिल्ला कृषि विकास कार्यालयका प्रमुख वासुदेव रेग्मीले सो प्रविधि नेपालमै नमूना भएको र यसबाट थोरै ठाउँ र समयमा धेरै उत्पादन दिन सकिने बताए । रासस",
    "category": "Agriculture"
  },
  {
    "text": "१७ कात्तिक, काठमाडौं । सिद्धार्थ बैंक र ग्लोबल आइएमइ बैंकको नाफा घट्दा नेपाल एसबीआई र इन्भेष्टमेन्ट बैंकको नाफा भने २० प्रतिशत भन्दा धेरैले बढेको छ । पहिलो त्रैमासमा सिद्धार्थ बैंकको नाफा लगभग ४० प्रतिशत घटेर ३५ करोडमा सिमित भएको छ । बैंकको खुद व्याज आम्दानी पनि १८ प्रतिशतले घटेको छ । यो रकम ५० करोडमा सिमित भएको छ । बैंकको अन्य आम्दानी बढेपनि व्याज आम्दानी घट्दा, सञ्चालन खर्च बढ्दा, जोखिम वापतको प्रावधान बढ्दा र राइट ब्याक रकम केही बढाएको कारण नाफा घटेको हो । बैंकको प्रतिसेयर आम्दानी १२.६८ रुपैयाँ, मूल्य आम्दानी अनुपात ३२.६८ गुणा र प्रतिसेयर नेटवर्थ १ सय ५२ रुपैयाँ रहेको छ । पहिलो त्रैमासमा ग्लोबल आइएमइ बैंकको नाफा लगभग १६ प्रतिशत घटेर ४२ करोडमा सिमित भएको छ । बैंकको खुद व्याज आम्दानी पनि करिब १६ प्रतिशतले घटेको छ । यो रकम ८२ करोडमा सिमित भएको छ ।",
    "category": "bank"
  },
  {
    "text": "कारोबार संवाददाता काठमाडौं, २४ असार बजारमा सुन चाँदीको भाउ अस्थिर हुन थालेपछि बैंक तथा वित्तीय संस्थाले सुनचाँदी धितोमा प्रवाह गर्ने कर्जा घटेको छ । भाउ अस्थिर हुँदा जोखिम बढी हुने भएकाले यस शीर्षकमा बैंकहरूले लगानी घटाएका हुन् । बैंकहरूले बजारभाउको आधारमा धितो मूल्यांकन गरी त्यसको ७० प्रतिशतसम्म कर्जा दिने गरेका छन् । सुनको भाउ नै सस्तो भएपछि लगानी घटेको हो । नेपाल राष्ट्र बैंकको तथ्यांकअनुसार ०७२/०७३ को वैशाखसम्ममा बैंक तथा वित्तीय संस्थाले सुनचाँदी धितो राखेर ३० अर्ब रुपैयाँ कर्जा प्रवाह गरेका छन् । अघिल्लो आर्थिक वर्षको यसै अवधिमा ३१ अर्ब २८ करोड रुपैयाँ लगानी भएकोमा एक वर्षमा साढे ४ प्रतिशतले घटेको हो । बेलायत युरोपियन युनियन (ईयु) बाट बाहिरिने हल्लासँगै बजारमा सुनको भाउ अस्थिर भइरहेको छ । अन्तरराष्ट्रिय बजारमा सुनको भाउ उच्च दरले घटबढ हुँदै आएको छ । गत वर्ष प्रतितोला ६० हजार रुपैयाँ हाराहारीमा रहेको सुनको भाउ लामो समयदेखि ५४ हजार हाराहारीमा झरेको छ । “भाउ अस्थिर भई जोखिम देखेकाले सुनचाँदी धितो कर्जा घटेको हुनसक्छ,” राष्ट्र बैंकका प्रवक्ता त्रिलोचन पंगेनीले भने । बैंकहरूले जोखिमको मूल्यांकन गरी लगानी गर्ने भएकाले बजार धेरै जोखिम भएकाले भाउ घटाएको उनको भनाइ छ । बैंकहरूले ग्राहकले सुन ल्याएको समयको बजार मूल्यमा आधारमा मूल्यांकन गरी लगानी गर्छन् । उनीहरूले ग्राहकको अन्य आयस्रोत हेरेर मूल्यांकनको ५०–७० प्रतिशत कर्जा दिने गरेका छन् । सर्वसाधारणले बचतका रूपमा सुन किन्ने र आफूलाई अप्ठेरो पर्दा त्यही धितो राखेर ऋण लिने प्रचलन छ । ऋण लिने प्रक्रिया सरल भएको र छिटो हुनुका साथै ब्याजदर पनि अन्य कर्जाको तुलनामा सस्तो रहेकाले सुनचाँदी धितो कर्जा सर्वसाधारणबीच लोकप्रिय भएको हो । पहिला आफूले सुन किनेको पसलबाट सुन धितो राखेर कर्जा लिने सर्वसाधारणहरू विस्तारै बैंक तथा वित्तीय संस्थामा आउन थालेको बैंकरहरू बताउँछन् । बैंकमा समेत सुनधितो कर्जा लिन छिटो र सजिलो भएकाले सर्वसाधारणलाई सजिलो भएको वित्त कम्पनी संघका अध्यक्ष सरोजकाजी तुलाधर बताउँछन् । व्यवसायीको भन्दा बैंक तथा वित्तीय संस्थाको ब्याजदरसमेत कम हुने गरेको छ । सुनचाँदी व्यवसायीले ३६ प्रतिशतसम्म ब्याज लिने गरेका छन् भने बैंकहरूले १०—१३ प्रतिशत ब्याजदरमा लगानी गर्दै आएका छन् । राष्ट्र बैैंकको तथ्यांकअनुसार चालू आवको वैशाखसम्म बैंक तथा वित्तीय संस्थाले १९ खर्ब निक्षेप संकलन गरी १५ खर्व कर्जा लगानी गरेका छन् । बजारभाउ अस्थिर हुँदा सुनधितो कर्जा घट्यो",
    "category": "bank"
  },
  {
    "text": "पारस खड्काले शनिबारदेखि सुरु हुने त्रिकोणात्मक सिरिज गुमाउने भएका छन् । आइतबार भएको अभ्यासमा बल क्याच गर्ने बला उनको दायाँ पाखुरामा समस्या देखिएको थियो ।",
    "category": "sports"
  },
  {
    "text": "२५ कात्तिक, काठमाडौं । बुद्ध एयर अन्तर्राष्ट्रिय संस्था फ्रोस्ट एण्ड सलिभनबाट उत्कृष्ट एयरलाईन्स-२०१६ को अवार्डबाट सम्मानित भएको छ । सोल्टी होटलमा आयोजित समारोहमा बुद्ध एयर सो पुरस्कारबाट सम्मानित भएको हो । पुरस्कार ग्रहण गर्दै बुध्द एयरका एमआईएस डाइरेक्टर रजिन रञ्जितले हामीले उड्डयन क्षेत्रमा गरेको निरन्तर मिहनेतको फल भएको बताए । अवार्डबाट सेवाहरुलाई अझ गुणस्तरीय बनाउन थप मद्दत र प्रेरणा मिल्ने रञ्जितले बताए । बुद्ध एयर ८ विभिन्न आधुनिक विमानहरुबाट मुलुकभरि उडान सेवा प्रदान गर्दै आएको छ । देशबाहिर भारतको वाराणसीमा नियमित तथा भुटानको पारोमा चार्टड उडान भरिरहेको छ । नेपाल र नेपाली जोड्ने अभियानमा सहज र सरल ढंगले सस्तो टिकटहरु पनि बिक्री गरिरहेको छ । एयरलाइन्सले गतवर्ष मात्रै ८ लाख यात्रुलाई सेवा प्रदान गरेको थियो ।",
    "category": "tourism"
  },
  {
    "text": "२४ वैशाख, काठमाडौं । धितोपत्र बोर्डले ओटीसी(ओभर द काउन्टर) कारोबारलाई वृद्धि गर्न पहल सुरू गरेको छ । बोर्डले शुक्रबार प्रेस विज्ञप्ति जारी गर्दै समग्र सेयर बजारको दायरा वृद्धि गर्न तथा नियमित कारोबार नभैरहेका पब्लिक कम्पनी तथा सार्वजनिक संस्थानहरुको कारोबारलाई विवादमुक्त र सरल गराउन बोर्ड प्रयासरत रहेको जानकारी दिएको छ । हालसम्म ४ वटा कम्पनीको ८ लाख २७ हजार ३ सय ८४ कित्ता सेयर ओटीसी बजारमा कारोबार भइसकेको बोर्डले जनाएको छ । नियमित कारोबार नभएका कम्पनी, सार्वजनिक संस्थान, सूचिकरण खारेज भएका कम्पनीहरुले ओटीसीमा दर्ता भएर कारोबार गर्ने सम्बन्धी व्यवस्था ओटीसी बजार सञ्चालन सम्बन्धी विनियमावली २०६५ ले गरेको थियो । सोही अनुसार बोर्डले कम्पनी रजिष्ट्रारको कार्यालयलाई पत्र लेखेर ओटीसी कारोबारको प्राविधिक व्यवस्थापनका लागि आग्रह गरिएको थियो । कम्पनी रजिष्ट्रारको कार्यालयले माघ २१ गते पब्लिक लिमिटेड कम्पनीहरु ओटीसीमा दर्ता हुनुपर्ने व्यवस्था गरेको थियो । ओटीसी कारोबारले सेयर बजारको दायरा वृद्धि गर्नुका साथै कर पारदर्शी हुने तथा विवादरहित कारोबार समेत हुने बोर्डले बताएको छ ।",
    "category": "bank"
  },
  {
    "text": "रामकृष्ण प्रसाईंपूर्वअध्यक्ष, फुटवेयर म्यानुफ्याक्चरर्स एसोसिएसन अफ नेपालकार्यकारिणी सदस्य, नेपाल उद्योग वाणिज्य महासंघस्वदेशी उद्योग धमाधम बन्द भइरहेका बेला नेपालको फुटवेयर क्षेत्रले आयात प्रतिस्थापनमात्रै गरेको छैन, निर्यातमा पनि फड्को मार्ने संकेत देखिएको छ । २ लाख ५० हजारलाई रोजगारी सिर्जना गरिरहेको यो व्यवसाय नेपालमा सानो लगानी गर्नेहरूका लागि वरदान सावित हुँदै गएको फुटवेयर म्यानुफ्याक्चरर्स एसोसिएसन अफ नेपालका पूर्वअध्यक्ष रामकृष्ण प्रसाईं बताउँछन् । राज्यको कुनै सहयोगबिना देशको कुल मागमध्ये ६० देखि ६५ प्रतिशत स्वदेशी उत्पादनले पूरा गर्ने गरेको र तयारी जुत्ता र कच्चा पदार्थको आयातमा १५ प्रतिशत थे्रसहोल्ड कायम गरेमात्र पनि २ वर्षमा नेपाल जुत्तामा आत्मनिर्भरमात्र नभई निर्यात हुन सक्ने उनको दाबी छ । २२ वर्षदेखि फुटवेयर व्यवसायमा आबद्ध प्रसाईं निजी क्षेत्रको प्रतिनिधिमूलक संस्था नेपाल उद्योग वाणिज्य महासंघको कार्यकारिणी समिति सदस्य तथा नेपालको लोकप्रिय जुत्ता शिखर सुजका प्रबन्ध निर्देशक पनि हुन् । नेपाली जुत्ताघरका अध्यक्षसमेत रहेका प्रसाईंसँग जुत्ता उद्योगका समस्या, बजारीकरण, चुनौती र सम्भावानासँगै सम्रग फुटवेयर क्षेत्रको अवस्थाबारे कारोबारकर्मी निरु अर्यालले गरेको कुराकानी : मुलुकको समग्र छालाजुत्ता उद्योगको अवस्थाबारे बताइदिनोस् न ! नेपालमा जुत्ता–चप्पल उत्पादन गर्ने उद्योगको संख्या यकिन नभए पनि घरेलु तथा साना उद्योग विभाग र समितिअन्तर्गत दर्ता भएका ८५० उद्योग छन् । त्यसैगरी, कम्पनी रजिस्ट्रार कार्यालयमा २०६ वटा कम्पनी दर्ता भएको तथ्यांक छ । त्यसबाहेक परम्परागत सीपमा आधारित भएर ५०० उद्योग खुलेका छन् भने दर्ता नभएका अनुमानित ५०० र हस्तकलाजन्य ऊन र प्राकृतिक रेसामा आधारित करिब ५०० गरी झन्डै २ हजारभन्दा बढी उद्योग तथा व्यवसायी रहेको अनुमान छ । यी उद्योगमा झन्डै ५० हजार प्रत्यक्ष रोजगारी सिर्जना भएका छन्, जसमा ३० प्रतिशत महिला छन् । यसबाहेक अप्रत्यक्ष रूपमा झन्डै २ लाख ५० हजारले रोजगारी पाएका छन् । नेपाली बजारमा जुत्ता–चप्पलको माग वार्षिक करिब ५ करोड जोर छ । देशको कुल मागमध्ये ६० देखि ६५ प्रतिशत स्वदेशी उत्पादनले पूरा गरेको छ । त्यसमध्ये स्कुल, कलेज, सेक्युरिटी गार्डमा प्रयोग गरिने जुत्ता–चप्पल अधिकांश स्वदेशी नै प्रयोग हुन्छ । यसैबाट पनि प्रस्ट हुन्छ कि नेपालमा यो क्षेत्र पहिलेको तुलनामा निकै फस्टाएको छ । यो वर्ष निर्याततर्फ सबैभन्दा बढी कर बुझाउने क्षेत्रमा पनि छालाजुत्ता नै परेको छ । चेम्बरले पनि निर्याततर्फको सबैभन्दा बढी कर बुझाउने भनेर यसैलाई किटान गरेको छ । विनासकारी भूकम्पसँगै नाकाबन्दी र तराई आन्दोलनले समग्र उद्योग क्षेत्रलाई असर गरेको छ, यस्तो बेलामा जुत्ता उद्योग कसरी चलिरहेका छन् ? नेपालको अर्थतन्त्र यो अवस्थामा आउला भन्ने हामीले कल्पनासम्म गरेका थिएनौं । यतिबेला नेपाली फुटवेयर क्षेत्र निकै संकटपूर्ण अवस्थामा छ । म आफैं पनि २२ वर्षदेखि यो व्यवसायमा आबद्ध छु तर अब सुधार होला अनि हाम्रा उद्योगहरू पूर्ण क्षमतामा सञ्चालन हुन सक्लान् भन्ने त्यति बेलादेखि नै सोच्दै र भन्दै आएका थियौं । संविधान बनेसँगै सिंगो निजी क्षेत्र आशावादी बन्यो । तर, विडम्बना यतिबेला हामी खराबमा पनि साह्रै खराब अवस्था पुगेका छौं । जेनतेन उद्योग चलाउनेबाहेक हामीसँग कुनै उपाय छैन । असामान्य अवस्थाबाट गुज्रिरहेको अवस्था छ । नेपाली फुटवेयरका लागि ५० प्रतिशतभन्दा बढी कच्चा पदार्थ चीनबाट आउँछ । अरू कच्चा पदार्थ भारतीय बाटो हँुदै आउँछ । कच्चा पदार्थ नहुँदा उत्पादन हुन सकिरहेको छैन । त्यसमाथि व्यावसायिक उद्योगहरू राजधानीकेन्द्रित छन् । उद्योगीले दसैंका लागि मगाएको सामान अहिलेसम्म कोलकातामै अड्किएको छ । तराई आन्दोलन र नाकाबन्दीका कारण नेपाली उद्योग क्षेत्रको यो हविगत भएको हो । तपाईंहरूले स्वदेशी बजारमा आत्मनिर्भरनजिक पुग्यौं भनिरहँदा बजारमा तपाईंहरूकै ब्रान्डको नाममा नक्कली जुत्ताको बिगबिगी छ भन्ने सुनिन्छ नि ! हो । यो हाम्रा लागि ठूलो बिडम्बना हो । व्यवसायी स्वयंले आफ्नै ब्रान्डमा जुत्ता बनाएर ल्याउने गरेका छन् भन्ने सुन्नमा आएको छ । यसलाई के–कसरी समाधान गर्न सकिन्छ भनेर संघले पहलकदमी गर्दै आएको छ । यस्तो विकृतिलाई रोक्न हामीले २ वर्षअघि सामूहिक व्यापार चिह्न कार्यान्वयनमा ल्याएका छौं । तर, भारतमा हाम्रो होलोग्राम दर्ता गर्न नसक्दा नेपाली ब्रान्डलाई नक्कल गरेर बेच्ने प्रवृत्ति बढेको छ । यस्तो पाइरेसीलाई रोक्न पनि प्रदर्शनी कोसेढुंगा बन्नेछ । हामीकहाँ कच्चा पदार्थ उत्पादन गर्नसक्ने अवस्था छ कि छैन ? हिजोका दिनमा जस्तो सबै कुरामा निर्भर रहनुपर्ने अवस्था अहिले छैन । तर, सबैखाले कच्चा पदार्थ हामीकहाँ उपलब्ध हुन सक्दैन । अर्को कुरा, कच्चा पदार्थको कुरा तुलानात्मक लाभको सिद्धान्तअनुसार निर्धारण हुन्छ । कतिपय कच्चा पदार्थ सहजै पाइन्छन् तर त्यसले उद्योग दिगो हुँदैन । कतिपय कच्चा पदार्थ यहाँ किन्दा या उत्पादन गर्दाभन्दा बाहिरबाट ल्याउँदा सस्तो पर्छ । कतिपय हामी उत्पादन गर्नै सक्दैनौं । पछिल्ला दिनमा अधिकांश कच्चा पदार्थ हामी आफैं उत्पादन गर्न थालेका छौं । विगतमा केही बन्दै नबन्ने हाम्रो मुलुकमा थरीथरीका कच्चा पदार्थ उत्पादन हुन थालेका छन् । तर, नेपाली फुटवेयर इन्ड्रस्टिजले जुत्ताका सोल पनि आयात गर्छन् भन्ने सुनिन्छ नि ! हामीकहाँ उपलब्ध हुनै नसक्ने सामान बाहिरबाट ल्याउनुको विकल्प रहँदैन । जस्तै ः केमिकलहरू बाहिरबाटै ल्याउँछौं, इन्धन बाहिरबाटै आउँछ । धार्मिक हिसाबले पनि नेपालमा गाईको छाला सहजै उपलब्ध हुने कुरा भएन, ल्याउनैपर्ने बाध्यता छ । जहाँसम्म सोलको कुरा छ, त्यो जुत्ताअनुसार निर्धारण हुन्छ । कुनै जुत्तामा यहीँको उत्पादन पनि सुट हुन सक्छ त कुनै उत्पादनका लागि बारिहबाट ल्याउनुपर्ने बाध्यता छ । तर, सत्य कुरा के हो भने हामीले यहीँ उत्पादन गर्ने कतिपय सामानका लागि पनि आवश्यक कच्चा पदार्थ बाहिरैबाट ल्याउँदा सस्तो पर्ने देखिन्छ । आत्मनिर्भरताको कुरा गरिरहँदा व्यवसायीहरू क्वालिटी कन्ट्रोलमा कत्तिको सजग छन् ? यो विषय हाम्रो लागि पेचिलो बनेर आएको छ । हिजोका दिनमा जसरी, जस्तो पायो तेस्तै उत्पादन गरेर हामी अघि बढ्न सक्दैनौं । किनभने, हामी निर्यातको ढोकामा छौं । हाम्रो उत्पादनलाई कसैले नक्कल नगरोस् भनेर टे«डमार्क लिइसकेका छौं । हामीले कुनखालको जुत्ता बनाउने र कस्तो क्वालिटी राख्ने भन्ने कुरा मूल्यले निर्धारण गर्छ । यो अन्तर्राष्ट्रिय मान्यता पनि हो । तर, हामीले कच्चा पदार्थ आयात गर्दा नै हरेक उत्पादनको गुणस्तर मापदण्ड निर्धारण गरिएको हुन्छ, त्यसअनुसार उत्पादन गर्न सकिएन भने हामीले सामान ल्याउन पनि कठिन हुन्छ । त्यसैले पनि यतिबेला नेपाली व्यवसायी कसरी आफ्नो उत्पादन गुणस्तरीय बनाउने र सस्तो तथा टिकाउ अनि उपभोक्ताको रोजाइअनुसार बनाउने भनेर लागिरहेको अवस्था छ । कतिपय व्यवसायीले स्वदेशी जुत्ता भनेर बाहिरबाट जुत्ता ल्याएर बेच्ने गरेको आरोप लाग्दै आएको छ, के भन्नुहुन्छ ? हिजोको दिनमा त्यो समस्या थियो होला तर अहिले धेरै कम भइसकेको छ । बाहिरबाट जुत्ता ल्याउनै नहुने, बेच्नै नहुने भन्ने होइन । किनभने, कतिपय उपभोक्ताले स्वदेशी जुत्ताको प्रयोग नै गर्दैनन् । उनीहरूको आवश्यकता त पूरा गर्नुप¥यो नि ! अर्को कुरा, हामीसँग फास्ट टेक्नोलोजी छैन । उपभोक्ताको रोजाइ नै हाम्रो चाहना हो । सोहीअनुरुप नै बिदेशी ब्रान्डको कुनै डिजाइन मन प¥यो र यहाँ उत्पादन गर्न सकिएन भने हामी सो पिसका लागि पनि ल्याउँछौं । यसरी ल्याउनुको अर्थ हामीले मार्केट टेस्ट गर्न खोजका हौं । त्यसपछि एकदमै चल्यो, ग्राहकले मन पराए भने हामी मुख्य–मुख्य कच्चा पदार्थ ल्याउँछौं र अत्यधिक रुचाइएपछि आफैं उत्पादन गर्छौं । यो कुरा सबैले बुझ्नुपर्छ । आरोप लगाएरमात्र हुँदैन । तर, त्यसले स्वदेशी उत्पादनलाई असर गर्दैन ? विदेशी उत्पादनभन्दा स्वदेशी उत्पादन बलियो, सस्तो, टिकाउ र आकर्षक भएमा त्यसरी ल्याएर बेच्दा के असर गर्छ र ! अर्को कुरा, हामीलाई भन्दा विदेशी ब्रान्ड ल्याएर बेच्नेलाई यहाँ प्रतिस्पर्धा गर्न गाह्रो छ । उपभोग्य वस्तु भएकोले बाहिरबाट ल्याएर बेच्नेलाई नराम्रो मान्नु हुँदैन । नेपाली जुत्ता निर्यातको सम्भावना कतिको देख्नुभएको छ ? हामी निर्यात गर्ने अवस्थामा पुगिसकेका छौं । हामीसँग जस्तो श्रम भारतमा समेत छैन । प्रविधि र गुणस्तरमा पनि हामी त्यति नै अगाडि छौं । अहिलेको अवस्थामा नेपाललाई खपत हुन सक्ने प्रविधि नेपालमा छ तर अहिलेको मुख्य समस्या भनेको कच्चा पदार्थको भन्सार दर नै हो । यसमा १५ प्रतिशतमात्रै सुविधा दिने हो भने हामी २ वर्षमा निर्यात गर्न सक्छौं । आजभन्दा ५ वर्षअघि बाहिरबाट ल्याएर १ हजार ५०० मा बेच्ने चप्पल अहिले हामी ५०० रुपैयाँमा बेच्न सक्छौं । भारतमा पाइने १ हजार ५०० को त्यही सामानलाई यहाँ आइपुग्दा २ हजार पर्छ भने चीनबाट आउँदा २ हजार ५०० पर्छ भने हामी यहीँ उत्पादन गर्छौं र ५०० मा बेच्छौं । बजार प्रतिस्पर्धी बनाउन टेक्नोलोजीको ठूलो भूमिका हुन्छ । हामी प्रविधिमा कतिको अगाडि छौं ? हो, यो कुरामा सत्यता छ । जुन अनुपातमा प्लान्टहरू बढिरहेका छन्, त्यही अनुपातमा फुटवेयरमा प्रविधिमा पनि फड्को मारिरहेको अवस्था छ । जुत्ताको सोल ९५ प्रतिशत यहीँ उत्पादन हुन्छ । उद्योगको साइज बढ्दै जान्छ, त्यो पनि बढ्दै जान्छ । आजभन्दा ५ वर्षअघि एउटा पनि फ्याक्ट्री थिएनन् । तर, अहिले सबैजसो उद्योगले प्लान्ट राखिसकेका छन् । अन्तर्राष्ट्रिय बजारमा प्रतिस्पर्धा गर्नु सामान्य छैन । सबै कुरालाई टेक्नोलोजीले सहज बनाएको छ । जुत्ता बनाउन धेरै टेक्नोलोजी चाहिन्छ । हिजोका दिनमा हामीलाई आवश्यक पर्ने सबै प्रकारका टेक्नोलोजी हामीसँग थिएन तर अहिले धेरैजसो भित्रिएका छन् । सबैसँग सबै प्रविधि नहोलान् तर नेपालमा फुटवेयर उत्पादन गर्ने प्रविधि प्रशस्त छन् । प्रविधिकै कारण हामीले उत्पादन गर्न नसक्ने, बजार पाउन नसक्ने तथा हाम्रो मार्केट विदेशीले लिए भन्नुपर्ने अवस्था छैन । तपाईं लामो समयदेखि फुटवेयर व्यवसायमा आबद्ध हुनुहुन्छ । यो क्षेत्रको समस्या समाधानमा राज्यले दिने सुविधामा कतिको सन्तुष्ट हुनुहुन्छ ? हो, मैले २२ वर्षदेखि व्यावसायिक रूपमा फुटवेयर पेसा अंगाल्दै आएको छु तर नढाँटीकन भन्नुपर्छ, यो क्षेत्रका लागि हामीले आजका दिनसम्म पनि राज्यबाट केही सुविधा पाएका छैनौं । तपाईंहरूले चाहेको सुविधा के हो ? हामीले धेरै कुरा मागेका छैनौं । धेरै सुविधा पनि मागेका छैनौं । हाम्रो माग भनेको तयारी जुत्ता र कच्चा पदार्थ आयातमा १५ प्रतिशत थ्रेसहोल्ड राखिनुपर्छ । राज्यले त्यतिमात्रै सुविधा दियो भने नेपाली फुटवेयर क्षेत्रले ठूलो फड्को मार्न सक्छ । फुटवेयर व्यवसायीहरू संगठनात्मक रूपमा एकताबद्ध नहुँदा आवाज नसुनिएको भन्नेमा कति सहमत हुनुहुन्छ ? केही हदसम्म सत्य होला तर संगठन व्यावसायिक हितकै लागि खोलिन्छ । पछिल्ला समयमा व्यक्तिगत स्वार्थ या पदीय लोभमा संगठन खोल्ने प्रवृति बढेको छ तर सबैले गर्ने भनेको व्यावसायिक हितकै लागि हो । राज्यले दिने सुविधासँग सबै व्यवसायीको एकमत भई नै हाल्छ । फरक के हो भने यो व्यवसाय परम्परामा आधारित छ । परम्परा र व्यावसायिक कुरा नमिल्दाचाहिँ केही हदसम्म समस्या देखिन सक्छ । यसैलाई मध्यनजर गर्दै हामीले यसपटक संस्थाको नामसमेत परिवर्तन गरेका छौं, जसले सबै व्यवसायीलाई एकढिक्का बनाउन मद्दत गर्ने अपेक्षा छ । लामो समयदेखि निजी क्षेत्रको प्रतिनिधिमूलक संस्थामा रहेर काम गर्दै आउनुभएको छ । यो क्षेत्रको विकासका लागि त्यहाँबाट कस्तो पहलकदमी गर्नुभयो ? सबैभन्दा पहिले म एउटा फुटवेयर व्यवसायी हुँ । म एफएनसीसीआईमा लामो समयदेखि आबद्ध छु र फुटवेयर क्षेत्रलाई यहाँसम्म ल्याउन धेरै मेहनत पनि गरेको छु । भोलिका दिनमा जहाँ रहनेछु, त्यहाँबाट पनि गर्ने नै छु । अर्को कुरा, महासंघ मुलुकको निजी क्षेत्रको छाता संगठन हो । त्यहाँ व्यक्तिगत लबिङमा कुनै काम हुँदैन संस्थागत लबिङ गर्ने काम हिजो पनि भएको थियो र आज पनि भएको छ । नेपाली जुत्तामा एफडीआई आउने सम्भावना कतिको देख्नुहुन्छ ? निर्यात हुन थाल्यो भने आउन सक्छ । राजनीतिक वातावरणमा सुधार भयो भने आउन सक्छ । एफडीआई आउने होइन, हामीले ल्याउनुपर्छ । मेरा केही साथीहरूले चीनमा बनाएर अफ्रिका निर्यात गर्छन् । उनीहरूको तलब यतिबेला ८५ हजार छ । आजभन्दा १० वर्षअघि ८ हजारमा काम गर्थे । उनीहरूले त्यही टेक्नोलोजीमा नेपालमै उत्पादन गर्न खोजिरहेका छन् । तर, यहाँ दैनिक १५ घण्टा लोडसेडिङ छ, विदेशीहरू कल्पनासम्म गर्न सक्दैनन् । उनीहरूले नेपालमा लोडसेडिङ हुन्छ, बत्ती जान्छ, फ्याक्ट्री अफ हुन्छन् भन्ने सोच्नसमेत सक्दैनन् । तर, नेपालको समस्या उनीहरूले सोचेभन्दा धेरै फरक छ । नाकाबन्दीकै कारण ४ महिनादेखि सामान नाकामा अड्किएको छ । पोहोर जुरेमा पहिरो जाँदा ५ महिनासम्म सामान बाटोमै रोकियो । हामी यस्ता समस्या कति बेहोर्दै आएका छौं । एफडीआई आउने कमाउनकै लागि हो । नेपालमा सम्भावना नभएको होइन, व्यक्तिगत रूपमा पनि लगानीकर्ता इच्छुक छन् । तर, यहाँ लगानीको वातावरण त्यति राम्रो छैन ।",
    "category": "business"
  },
  {
    "text": "गणेशमान पुन आपूर्तिमन्त्री आपूर्ति व्यवस्थापन तथा उपभोक्ता हित संरक्षण विभागले बजार अनुगमनको वित्तीय र भौतिक प्रगति शतप्रतिशत भएको देखाएको छ । यो प्रगतिमा स्वयं आपूर्तिमन्त्री गणेशमान पुन भने सन्तुष्ट छैनन् । विभागले कागजमा शतप्रतिशत प्रगति देखाए पनि उपभोक्ताले स्वच्छ प्रतिस्पर्धी बजारको अनुभूति गर्न नपाएको आपूर्तिमन्त्री पुन स्वीकार गर्छन् । आधुनिक बजारलाई व्यवस्थित गर्ने काम पुराना संरचनाले गर्न नसक्ने भएकाले अब प्याकेजमै उपभोक्ताको अधिकारसम्बन्धी नीतिगत निर्णय हुने उनको भनाइ छ । ग्यास विष्फोटको पीडीओ रोक्का तथा क्षतिपूर्ति, उपभोक्ता ठगी र कर्णालीका खाद्यान्न अभावका विषयमा केन्द्रित रही मन्त्री पुनसँग कारोबारकर्मी मोहन गुरूङले गरेको कुराकानी : आपूर्ति मन्त्रालले असार १ गते विष्फोट भएको एचपी ग्यास सिलिन्डर मापदण्डभन्दा बाहिर रहेको भन्दै पीडीओ रोक्का गर्ने निर्णय गरेकोमा त्यसको आठ दिनपछि पुनः एचपीको पीडीओ खुला गर्न नेपाल आयल निगमलाई निर्देशन दिएको थियो । यो निर्णयलाई उपभोक्ता र व्यवसायीले हतार तथा अपरिपक्व भएको आरोप लगाएका छन् । तपाईं के भन्नुहुन्छ ? यो हतारको निर्णय होइन । उपभोक्ता संरक्षण परिषद्ले गर्ने निर्णय भनेको नीतिगत नै हो । परिषद्ले सबै ग्यास कम्पनीलाई मापदण्डको दायरामा ल्याउन त्यसलाई बृहत् रूपमा अध्ययन गर्न नीतिगत निर्णय गरेको हो । यो कार्यान्वयन गर्दा एचपी विष्फोटबाट क्षति भएको कुरा आएको थियो । तात्कालिक हिसाबले हल गर्नका लागि पीडीओ रोक्का गर्ने नीतिगत निर्णय भइसकेपछि मन्त्रालयले नेपाल आयल निगमलाई निर्देशन दिएको हो । खासगरी त्यसको सबै छानबिन सत्यतथ्य एउटा विषय थियो, भने दोस्रो क्षतिपूर्तिसम्बन्धी विषय थियो । समितिले सिलिन्डर ठीक भएको प्रतिवेदन सार्वजनिक ग¥यो । त्यो आइसकेपछि मन्त्रालयले छलफल गरेर एचपीको पीडीओ खुला गरेको हो । छानबिन समितिको प्रतिवेदनलाई आधार मानेर अर्काे कार्यदल गठन ग¥यौं । यो कार्यदलमा उपभोक्ता संघसंस्था प्रतिनिधि पनि छन् । कार्यदलले घटनाक्रमका उजुरी पनि हेर्न सक्नेछ । समितिले ग्यासको सुरक्षा, सिलिन्डरको मापदण्ड तथा गुणस्तर र उपभोक्ता चेतनासम्बन्धी एउटा रिपोर्ट दिन्छ, त्यसका आधारमा सबै ग्यास उद्योगलाई कानुनी दायर ल्याउनेछौं । ग्यास विष्फोटबाट मृत्यु भएका परिवार तथा भत्केको संरचनामा कति क्षतिपूर्ति दिनुपर्छ भन्ने व्यवस्थित मापदण्ड छैन । पीडितले आन्दोलन गर्दै क्षतिपूर्ति लिने परम्परा चल्दै आएको छ । यो दोहोरिँदा व्यवसायी र पीडित दुवैलाई पीडित हुनुपरेको छ नि ? अब यस्तो कुरा दोहोरिँदैन । मुख्य गरी दुई वटा कुरा दोहोरिँदैनन् । एउटा कुरा सुरक्षाको उपाय, हाइड्रोलिक स्टाटिक टेस्ट र उपभोक्ताले सतर्कता अपनाउनुपर्ने कुरा प्याकेजमा भएन । एउटा घटना भएपछि बिस्र्याे । अर्कोे, क्षतिपूर्तिको कुरा बिमा पनि अपूर्ण देखिएको छ । यो अध्ययनपछि सुझाव आउँछ । यो व्यवस्था भएपछि क्षतिपूर्ति लिन आन्दोलन तथा बार्गेनिङ गरिराख्नु पर्दैन । पीडितले मागेजस्तो तथा उद्योगीले दिएजस्तो हुँदैन । निश्चित बिमा हुन्छ र निश्चित राहतको प्याकेज हुन्छ । एउटा सिस्टम बनेपछि सबै कुरा त्यहीँबाट चल्छ । सरकार नै लाग्नुपर्ने र पीडीओ रोक्का गर्नुपर्ने दिन आउँदैन । बजारमा कालोबजारी, सिन्डिकेट, कार्टेलिङ मौलाउँदै गएको छ । उपभोक्ता सचेत हुँदाहुँदै पनि ठगिन बाध्य छन् । उपभोक्ताको अधिकार सुनिश्चितताका लागि के गर्दै हुनुहुन्छ ? व्यवस्थित हिसाबले योजना नभएकै अवस्था हो । अहिले चाहिँ बजेटमै हामीले उपभोक्ता अधिकार संयन्त्र बनाउने प्रस्ताव गरेका छौं । एक हिसाबले स्वीकृति पनि भइसकेको छ । अनुगमन संयन्त्र विभागबाहेक अर्काे कुनै छैन । अर्काे कुरा, हामीले आमउपभोक्ता सचेतना जागरण तथा अभियान कार्यक्रम सञ्चालन गर्दैछौं । आपूर्ति प्रणाली निर्माण गर्ने काममा पनि जुटेका छौं । खासगरी हामी के निष्कर्ष पुग्यौं भने सजिलो केही गर्दैनांै, अप्ठेरो परेको अवस्थामा त्यही दिन सोच्छौं । जुन हामीले नाकाबन्दी र भूकम्पका बेला भोग्यौं । दुई÷तीन दशक भण्डारणका बारेमा सोचेनौं । अहिले भण्डारण कुरा अगाडि बढाएका छौं । सामान्य अवस्थामा कसरी चल्ने र असामान्यमा कस्तो रणनीति अपनाउने भन्ने नीतिगत निर्णय गर्छाैं । संविधानमा पनि उपभोक्ता हित संरक्षणसम्बन्धी हक छ । त्यसअनुसारको कानुन उपभोक्ता हित संरक्षण ऐन संशोधनका लागि टिम निर्माण गरेका छौं । त्यो नीति नियम कार्यविधि पुनरावलोकन गरिरहेका छौं । यो सँगसँगै प्याकेजमै अधिकार सुनिश्चित गर्छाैं, उपभोक्तालाई अनुभूति हुने गरी काम गर्छाैं । उपभोक्ताकर्मीहरू भने विद्यमान कानुन नै कार्यान्वयन गर्न सके व्यापारीले सिन्डिकेट, कार्टेलिङ गर्न सक्दैनन् भनिरहेका छन्, सरकार कानुन कार्यान्वयनमा चुकेको हो ? व्यवस्थित संरचना छैन । अहिलेको पुरानो संरचनाले भ्याउँदैन । हामीले हे¥यौं भने आपूर्ति व्यवस्थापन तथा उपभोक्ता हित संरक्षण विभागको अनुगमनको वित्तीय र भौतिक प्रगति १०० प्रतिशत छ । तर, जनताले अनुभूति गर्न पाएका छैनन् । यसको मतलब संरचना व्यवस्थित छैनन्, हामीले जिल्ला जिल्लामा अनुगमन संरचना हुनुपर्छ भनेर प्रस्ताव गरेका थियौं । अहिले हरेक प्रदेश संरचना निर्माण गर्ने कार्यक्रम आएको छ । क्रमशः तलसम्म लाने कोसिस गरेका छौं । उपभोक्ता अधिकारलाई सबै नागरिकको अभियान बनाउन चाहन्छौं । अहिले हेर्ने हो भने नियमनकारी निकायहरू एकदमै छरिएर रहेका छन् । १२ वटा विभिन्न नियमकारी हुन्छन्, त्यसलाई जोडेर एउटै विभाग÷निकाय हुनुप¥यो । अहिलेको संरचनामै समस्या छ । प्रहरी तथा अन्य सरकारी निकायले केही कारबाही त सुरु गरेका छन् । कारबाही गरेपछि व्यवसायीले आफ्नो व्यवसाय बन्द गरी सामानको अभाव सिर्जना गर्दै आएका छन् । के बजार सरकारको नियन्त्रणभन्दा बाहिर गएको हो ? बजार सरकारको नियन्त्रणभन्दा बाहिर गएकै छैन । तपाईंले व्यवसायीलाई सोध्ने हो भने कालोबजारी ऐन पुरानो भएकाले संशोधन गर्नुप¥यो भन्छन् । अति आवश्यक वस्तु वा सेवा क्षेत्रमा व्यापारीले अवरोध, सिन्डिकेट र कालोबजारीलगायत गैरकानुनी काम गर्नु हुँदैन । जनताको हितविपरीत खेलवाड गर्न पाइँदैन । आपूर्ति चेनको पनि अभाव छ । सरकारले पनि व्यवस्थित आपूर्ति गर्न सकेको छैन । ग्यासको मौज्दात राखेर बजारमा कलोबजारी सिर्जना गर्ने व्यवसायी पनि छन् । त्यसलाई हामी कारबाही गर्छाैं । तर, खाद्यान्न तथा अतिआवश्यक वस्तुमा निश्चित मौज्दात राख्नुपर्छ, घोषणा गरेर मौज्दात राख्नुपर्छ । देशलाई जति बेला पनि समस्या आउन सक्छ । सरकार मुकदर्शक भएको छैन । बजारमा अभाव सिर्जना गरे कारबाही गर्छाैं । तपाईंलाई कर्णालीबासी तथा त्यहाँका सांसदले ५/६ महिनाअघि नै खडेरीले चामल अपुग हुने भन्दै ढुवानी व्यवस्था गर्न ज्ञापनपत्र बुझाएका थिए । वर्षा लागि सक्दा पनि चामल पुगेको छैन । के कारणले कर्णालीमा चामल पुग्न नसकेको हो ? चामल पुगेको छैन भन्ने चाहिँ होइन । फागुनमा कर्णालीमा खाद्यान्न अपुग हुने कुरा आएपछि हामीले बृहत् छलफल ग¥यौं, त्यहाँका लागि कोटा पनि बढाइयो । विभिन्न ठाउँमा पुगेको छ । हामीले कर्णालीमा कामका लागि खाद्यान्न कार्यक्रम लियौं, चामल करिब ६०÷७० प्रतिशत क्षेत्रमा गइसकेको छ । हुम्ला र डोल्लाका केही ठाउँमा पुगेको छैन । केही ठाउँमा विकासका कार्यक्रम सुरु भएका छन् भने केहीमा हुन सकेका छैनन् । चामल गएर पनि कार्यक्रम हुन सकेन भन्ने आएको छ । केही ठाउँलाई हवाई जहाजको व्यवस्था गरेर ढुवानीको तयारीमा गर्दैछौं । बाजुरामा चामल पुगेर कार्यान्वयनमा गएको छ । ३० हजार क्वीन्टल चामल जाने क्रममा छ, धेरै ठाउँमा गइसकेको छ । के कारणले गर्दा चामल रोकिएको हो ? कतिपय ठाउँमा भौगोलिक कठिनाइ छ । हामीले तयारी फागुनबाटै गरेका हौं । त्यतिबेला मूल्य कम थियो, ढुवानी गर्न पनि सहज थियो । वर्षाले बाटो भत्किएर ढुवानी खर्च बढेकाले पहिलाकै खर्चमा चामल पु¥याउन नसकिने कुरा आएको छ । त्यसका लागि अर्थ मन्त्रालयसँग पनि छलफल गर्दैछौं । ठेकेदारले टेन्डर तोडेको भन्ने पनि आएको छ नि ? साविक ढुवानी खर्चमा काम गर्न नसकिने भन्ने कुरा आएको छ । टेन्डर तोडेका ठेकेदारलाई किन सरकारले कारबाही गर्न सक्दैन ? साविकको सम्झौताअनुसार काम नगर्नेलाई सरकारले कारबाही गर्छ । त्यस्ता ठकेदारको धरौटी जफत हुन्छ । नेपालमा उपभोग हुने अधिकांश वस्तु विदेशी नै छन् । भन्सारका कर्मचारीले वस्तुको मूल्य घटिरहेको देखाए पनि बजार मूल्य आकासिएको छ । तपाईं पनि उपभोक्ता नै हो । यसलाई कसरी हेर्नुभएको छ ? अहिलेको बजार भद्रगोल अवस्थामा छ । चिनीलगायतका उपभोग्य वस्तुको थोरै अभाव हुनेबित्तिकै मूल्य वृद्धि गर्ने प्रवृत्ति छ । वार्षिक एक प्रकारले मूल्य वृद्धि हुन्छ भन्ने छ । हामीले कुन आइटममा कति मूल्य वृद्धि भएको छ भन्ने स्पष्ट पार्न नसक्दा अरू सबै वस्तुमा बढ्ने अवस्था आएको हो । मूल्य वृद्धिमा अन्तरराष्ट्रिय प्रभाव पनि पर्छ भन्ने वैज्ञानिक हिसाबले स्पष्ट पार्नुपर्छ । बजेटको बहाना बनाएर व्यवसायीले मूल्य वृद्धि गर्छन् भने सरकारले रोक्न कदम चाल्छ । व्यवसायीहरूले कपडा तथा विलासी सामानमा लागतभन्दा ६/७ गुणा मूल्य राख्ने गर्दछन् । यो त खुलेआम कोलाबजारी नै भएन र ? बजार यस्तो अवस्था देख्दा पनि सरकार किन चुप लागिरहन्छ ? कालोबजारी ऐनले सबैतिर काम गर्छ । तर, त्यो पनि समयानुकूल संसोधन भएन । कतिपय ठाउँमा अनफिट हुन पुगेको छ । तदारूकताका साथ ऐन कानुन संसोधन र निर्माण गर्नुपर्ने हुन्छ । वस्तु वा सेवाको गुणस्तर वा आपूर्ति सबै अनुगमन सरकारले गर्न सक्छ । वास्तवमा नुनदेखि सुनसम्म अनुगमन गर्न सकिन्छ, यसमा पनि हामी लागिरहेका छौं । अगामी वर्ष नयाँ बजेटसँगै नयाँ अभियान लैजान्छौं । सरकारले मूल्यवृद्धि अनुगमन गरेको छ तर अपर्याप्त छ । स्रोत साधन कमी छ । जिल्लास्तरीय संरचना छैनन् । एउटा जिल्ला प्रशासन कार्यालयलाई अनुगमनको जिम्मा दिएको छ । सीडीओका सयौं काम हुन्छन् । त्यसैले अनुगमनको काम प्राथमिकतामा पर्ने गरेको छैन । सरकार नियन्त्रण र नियमन तथा हस्तक्षेप गर्नुपर्छ भन्छ भने अर्काेले खुला बजार अर्थतन्त्र खुला रूपमा छोड्नुपर्छ भन्छ । यसमै तालमेल मिल्न सकेको छैन । बढी नियन्त्रण र बढी खुला पनि छोड्नु हुँदैन भन्ने निष्कर्षमा हामी पुगेका छौं । आपूर्ति व्यवस्थापन तथा उपभोक्ता हित संरक्षण विभागको प्रतिवेदनमा खुद्रा पसलमा मात्र अनुगमन भएको देखिन्छ । आयातकर्ता, थोक बिक्रेता र उत्पादकसम्म अनुगमन पुग्न सकेको छैन । यसमा केले रोकेको छ ? त्यस्तो समस्या पनि छ । मूल जड मूल्य सूचीलगायत मौज्दात हेर्ने हो । संख्याको हिसाबले खुद्रा पसल बढी छन् । जनतासँग प्रत्यक्ष सेवा दिने खुद्रा पसलमा बढी गुनासो हुनु स्वाभाविक पनि हो । गुनासा वा उजुरीका आधारमा अनुगमन गर्नु पनि स्वाभाविक हो । मूल ठाउँमा अनुगमन नभएको भने होइन, ठूला हाउस पनि हामीसँग गुनासो गर्न आएका छन् । अहिलेको आवश्यकता भनेको नीति मै केन्द्रित हुने हो । एकीकृत हिसाबले अनुगमन प्रक्रिया अगाडि बढाउने योजना हाम्रो छ । कालोबजारी ऐनअनुसार २० प्रतिशतभन्दा बढी रकम नाफा लिन पाइँदैन । नेपाल आयल निगमले ३ महिनाअघि पेट्रोल, डिजेल र मट्टितेलमा २० प्रतिशतभन्दा बढी नाफा लिएको थियो । अहिले पनि मट्टितेलमा बढी नाफा लिइरहेको छ । सरकारी निकायलाई नै बढी नाफा लिन छुट छ ? त्यसरी हेर्ने हो भने कुनै पनि व्यवसाय बाहिर रहन सक्दैन । ऐनलाई समयानुकूल तर्जुमा गर्नुपर्नेछ । अर्काे आयल निगमजस्तो सार्वजनिक संस्थाले योजनाबद्ध रूपमा काम गर्नुपर्ने हुन्छ । पूर्वाधारसँगै कयौं राष्ट्रिय ढुकुटीलाई टेवा पु¥याउनु पर्ने जिम्मवारी निगमको छ । नाकाबन्दीका बेला इन्धनको न्यायोचित वितरण गर्न नसकेको भनेर आपूर्ति मन्त्रालयमा बढी गुनासा आउने गरेका थिए । हामीले नाकाबन्दीका बेला आपूर्ति प्रणालीलाई व्यवस्थित गर्न के सिक्यौं ? उपभोक्ताले गुनासो गर्नु स्वाभाविक हो । मेरो पनि आफ्नै गुनासा थिए । कुर्चीमा बस्ने सबैका गुनासा थिए । ती गुनासोलाई पार लगाउँदै यहाँसम्म आइपुग्यौं । अब हामीसँग संकटका बेला कसरी चल्ने, नेपाललाई कस्तो रणनीति अपनाउन भन्ने दीर्घकालीन योजना हुनुप¥यो । व्यापार र आपूर्तिको पनि विविधीकरण हुनुपर्छ । हामीसँग पर्याप्त भण्डार हुनुपर्छ । सार्वजनिक संस्थान मात्र होइन, निजी क्षेत्र वा सरकारी संस्थासँग पनि व्यवस्थित भण्डार हुनु जरूरी छ । तेलको भण्डार ९० दिनको बनाउने योजना बनाएका छौं । केही ठाउँमा काम सुरु भइसकेको छ । यस्तै, उपभोक्ताको हित तथा वितरण प्रणाली कसरी व्यवस्थित बनाउने भन्ने निर्माण गर्नुपर्छ । असहजताका बेला तत्काल माग पूरा गर्न सकियोस् र उपभोक्तालाई कुनै अप्ठेरो नपरोस् भन्नेतर्फ सचेत हुनुपर्छ । तथ्यांक हेर्दा ग्यास आयात पर्याप्त छ, तर केही ठाउँमा अझै पनि सहज रूपमा उपभोक्ताले पाउन सकेका छैनन् नि ? आवश्यकताअनुसार अझै पनि ग्यास आउन सकेको छैन । उत्पादन तथा आयात हुने ठाउँ भारतीय आयल कर्पाेरेसन (आईओसी)ले दिन नसक्ने अवस्था छ । वितरणमा पनि केही त्रुटि त होलान् । हाम्रो वितरण प्रक्रिया पनि विकेन्द्रीकृत छ । यी सबै कुरा नाकाबन्दी र नाकाबन्दीपछि मात्र भएको होइन । हिजोदेखि हुँदै आएको हो । यसलाई कसरी परिवर्तन गर्ने भन्ने छ । एउटा आपूर्ति बढाउने विकल्प छ ।",
    "category": "business"
  },
  {
    "text": "जिल्लामा उत्पादित अलैंचीको मूल्यमा निरन्तर गिरावट आएपछि कृषकले विन्तिभाउ(अनुरोध)मा अलैंंची बेच्न थालेका छन् । तेह्रथुममा गत वर्षको तुलनामा ६० प्रतिशत भन्दाबढी मूल्य घटेपछि अलैंचीको कारोवार नै ठप्प भएको छ, । उचित मूल्य पाउने आशमा बसेका किसान चाडवाडको खर्च गुजार्नका लागि न्यून मुल्यमा अलैँचीबेच्न बाध्य भएका छन् । अघिल्लो बर्षमा प्रतिकिलो अलैँची दुई हजार पाँच सय रुपैयाँसम्ममा विक्री गरेका जिल्लाका किसानले यस वर्ष प्रतिकिलो आठ सयमा अलैँचीबिक्री गरेका छन् । नेपालीको महान चाडको रुपमा लिइएको दसै–तिहार भित्रिदासम्म पनि मुल्यको उचाई नबढेपछि चाडबाड मनाउन तथा घरको खर्च टार्न न्यून मूल्यमा अलैँची बेच्नु परेको जिरिखिम्तीका कृषक कुमार लिम्बुले बताए। अलैंचीले मुल्य नपाएपछि व्यापारीले समेत अलैँची किन्न चाहेका छैनन् । यस अघि घरमै आएर व्यापारीले अलैँची किन्ने गरेपनि अहिले किसान नै व्यापारी कहाँ गएर अलैँची खरिद गरिदिन विन्तीभाउ गर्नुपरेको छ । बजारमा अहिले अलैँची प्रति मन ३० हजारमा विक्री हुन्छ । घरको खर्च टार्नका लागि अलैँची बाहेक अरु विकल्प नभएका केही किसान सस्तो दामको सिकार बनेका हुन् । अलैँची बेचेर घर घडेरी जोड्ने गरेका किसानले यस वर्ष अलैँची बेचेर दसै–तिहारलगायत केही चाडपर्व मनाउन तथा घरको सामान्य आवश्यकता परिपूर्ति गर्न मात्र सकिने कृषक बताउँछन् । रासस",
    "category": "Agriculture"
  },
  {
    "text": "मधेशबादी दलहरुले भुमिगत गिरोहसँग मिलेर सरकारबिरुद्ध आन्दोलनको तयारी गरिरहेका बेला भारतको एक चर्चित पत्रिकाले मधेश मुलका बासिन्दा भारतीय नागरिक भएको विवादास्पद समाचार प्रकासित गरेको छ । नेपालका मधेशीहरु भारतका नागरिक भएको तर उनीहरुलाई बर्षाै पहिले नेपालमा बसाई सरेको विवादास्पद समाचार भारतको चर्चित पत्रिका इन्डिया टुडेले प्रकासित गरेको छ । पीयूष श्रीवास्तवको वाइलाइनमा छापिएको समाचारमा नेपाल बसोबास गरेका भारतीय नागरिकलाई नेपालले अहिलेसम्म नागरिकता नदिएको बताएका छन् । नेपालमा मधेशीका नामबाट चिनिने भारतीय नागरिकलाई नेपालका केही राजनीतिक दलहरुले लखेटन थालेका छन इन्डिया टुडेमा लेखिएको छ उनीहरुको संरक्षण गर्न भारतीय गृहमन्त्री राजनाथ सिंहले सीमा सुरुक्षा बललाई निर्देशन दिइसकेका छन् । उत्तर प्रदेशको भ्रमणमा रहेका भारतीय गृहमन्त्री राजनाथ सिंहले आफ्ना सुरक्षाकर्मीलाई एक करोडको संख्यामा नेपालमा बस्दै आएका भारतीय नागरिकको सुरक्षा गर्न निर्देशन दिएको पनि इन्डिया टुडेले समाचार प्रकासित गरेको छ । इन्डिया टुडेले मधेशमा चलिरहेको आन्दोलनलाई भारतको सत्तारुढ दल भारतीय जनता पार्टी, योगि आदित्यनाथ र गोरखपुरनाथका महन्तको पनि सहयोग गरेको उल्लेख गरेको छ ।",
    "category": "world"
  },
  {
    "text": "१२ असार, काठमाडौं । हलिउडको पर्दामा कुदेको देखिने चिल्ला महंगा कारहरु नेपाली सडकमा पनि हुँइकिन थालेका छन् । राम्रो आम्दानी हुने नेपालीले यी कारहरु फिल्ममा हेर्नमात्र होइन, चढ्न नै पाउँछन् । युरोप तथा अमेरिकामा बनेका प्रिमियम कारहरु धमाधम नेपाल भित्रिन थालेका छन् । ल्यान्डरोभर, मर्सिडिज, अउडी, बिएमडब्लु, हम्मर, जगुअर लगायतका चर्चित ब्राण्डहरु नेपाली सडकमा देखिन्छन् । यी कारको मूल्य झण्डै ४ करोड रूपैयाँसम्म पर्छ । नेपालमा किशोर गियरले महंगा कारहरु भित्राउँदै आएको छ । किशोर गियरले ल्यान्डरोभर, मर्सिडिज, जगुअर, पोजो गाडीहरु बिक्री गर्छ । अउडी, बिएमडब्लु र हम्बर गाडी पनि व्यक्तिगत रुपमा नेपाल ल्याएर चढेको देखिन्छ । पछिल्लो समय नेपालमा महंगा ब्रान्डहरु भित्रिने क्रम बढेको छ । खासगरी व्यवसायीक घराना र कुटनीतिक नियोगका व्यक्तिहरु महंगा गाडीहरु चढ्छन् । कुटनीतिक नियोगका कर्मचारीलाई ड्युटी फ्रि सुविधा छ । कतिपय विदेशी दूतावास तथा विदेशी संस्थाहरु आफ्नै मुलुकको प्रतिष्ठित ब्रान्ड प्रयोग गर्न रुचाउँछन् । ल्यान्डरोभर/रेञ्जरोभर विश्वको प्रशिद्ध प्रिमियम लक्जरी ब्राण्ड हो, ल्याण्डरोभर । नेपालमा ल्यान्डरोभर र रेञ्जरोभर कारहरू किशोर गियरले बिक्री गर्दै आएको छ । नेपालमा ल्यान्डरोभर करिव ५० थान बिक्री भइसकेको किशोर गियरले जानकारी गरायो । विशेषगरी व्यवसायिक घरानाको रोजाईमा ल्यान्डरोभर पर्ने गरेको छ । किशोर गियरका अनुसार नेपालमा ५ मोडलका ल्याण्डरोभर गाडी बिक्री भएका छन् । अहिले नेपालमा ३ करोड रुपैयाँसम्मको ल्यान्डरोभर कुद्छ । नेपालमा १ करोड ५० लाखदेखि २ करोडसम्मका ल्यान्डरोभर गाडी बढी बिक्री हुने गर्छन् । सिप्रदी समूहले झण्डै तीन करोड पर्ने गाडी किनेको छ । चौधरी समूह र प्रभु समूहसँग पनि ल्यान्डरोभर छ । प्रभु समुहले हालैमात्र पौने २ करोड हालेर ल्यान्डरोभर किनेको हो । गैर अवासिय नेपाली संघ (एनआरएन)का अध्यक्ष शेष घलेसँग पनि ल्यान्डरोभर छ । मर्सिडिज जर्मनको प्रशिद्ध ब्रान्ड मर्सिडिज पनि नेपाली सडकमा हुँइकिन्छ । केही प्रतिष्ठित व्यवसायिक घराना मर्सिडिज गाडी चढ्छन् । सिप्रदी समुहले मर्सिडिज एस क्लास किनेको छ । २००९ मोडलको उक्त गाडीको मूल्य २ करोड १० लाख रुपैयाँ परेको थियो । यसैगरी आइएमई समूह, शेष घले, गोल्छा अर्गनाइजेसन लगायतसँग पनि मर्सिडिज गाडी छ । कुटनीतिक नियोगका उच्च पदस्थ कर्मचारी र राष्ट्रपति विद्यादेवी भण्डारी पनि मर्सिडिजमा कुद्छन् । केही समय अगाडि कतारले ९ थान सुविधा सम्पन्न मर्सिडिज बेञ्ज कार नेपाल सरकारलार्इ सहयोग स्वरूप प्रदान गरेको छ । नेपाली सडकमा मर्सिडिजको संख्या बाक्लै छ । त्यही भएर मर्सिडिज कार आधिकारिक रूपमै नेपालमा बिक्री सुरू गर्नका लागि एक व्यवसायिक घराना कस्सिएको छ । नेपालमा छिट्टै अहिलेसम्मकै महंगो मर्सिडिज कार भित्रिँदै छ । झण्डै साढे ३ करोड पर्ने मर्सिडिज एस ३२० मोडल प्रतिष्ठित व्यवसायिक घरानाले ल्याउन लागेको हो । जगुअर हालैमात्र नेपाली बजारमा बेलायती प्रिमियम ब्रान्ड जगुर भित्रियो । जसले नेपाली कार पारखीको ध्यान खिच्यो । कारमा ठूलो लगानी गर्न खोज्ने प्रतिष्ठित व्यवसायीहरू जगुअर कार किन्न भनेर गए । नेपालमा जगुअर कार किशोर गियरले भित्राएको हो । बेलायती कम्पनी जगुअर ल्यान्डरोभर कम्पनीले जगुअर कार उत्पादन गर्दै आएको छ । नेपालमा जगुअर कार दुर्इ मोडलमा ६ थान भित्रिएको थियो । नाकाबन्दीका कारण लामो समय भारतमा रोकिएको यो कार नेपाल भित्रिन नपाउँदै बिक्री भयो । किशोर गियरले जगुअर २०१४ मोडल भित्राएको हो । जगुअर एक्स एफ र जगुअर एक्सजे एल गरी दुई मोडल नेपाली सडकमा कुद्छन् । पुरानो मोडल भएको हुँदा एक्स एफको मूल्य १ करोड ३० लाखदेखि १ करोड ४० लाखसम्म र एक्सजे एलको मूल्य १ करोड ५० लाखदेखि १ करोड ६० लाखसम्म तोकिएको छ । यो कार गोल्छा अर्गनाइजेसन, सारडा ग्रुप, प्रेसिडेन्स ट्राभल्स लगायतले खरिद गरेका छन् । बिएमडब्लु जर्मनी प्रिमिय ब्रान्ड बिएमडब्लु पनि नेपाली सडकमा देखिन्छ । यो विश्वकै चर्चित प्रिमियम लक्जरी ब्रान्डको रूपमा चिनिन्छ । विश्वका धनाढ्यहरू बिएमडब्लु चढेर हिँड्छन् । नेपालमा पनि यो कार भित्रिएको छ । यो गाडी व्यक्ति स्वयमले नेपाल ल्याएर चढ्दै आइरहेका छन् । अउडी अउडी पनि प्रख्यात प्रिमियम कार ब्रान्ड हो । यो गाडी पनि नेपाली सडकमा कुद्न थालेको छ । हम्मर नेपाली सडकमा हम्मर कार पनि हुँइकिन्छ । प्रमियम लक्जरी कार हम्मर आकर्षक डिजाइनमा रहेको छ । एउटा प्रतिष्ठित मिडियाका मालिकले हम्मर एच थ्री कार चढ्दै आएका छन् ।",
    "category": "automobiles"
  },
  {
    "text": "जिल्लाबाट वर्षेनी युवा रोजगारीका लागि विदेसिने क्रम बढ्दो छ। परदेशमा मनग्य कमाइ हुन्छ भन्ने सोच सबैमा देखिन्छ। विदेशमा नेपालमा भन्दा दुःखकष्ट बढी भोग्नुपर्छ । तर विदेशको जस्तो दुःखकष्ट आफ्नै देशमा भोगेपछि नेपालमै कमाउन सकिन्छ भनेर फर्किने पनि भेटिन्छन् । स्वदेश फर्किएपछि उनीहरुले घरैमा बसेर लाखौँ रुपैयाँ आम्दानी गरेका छन्। तिनै युवामध्ये एक हुन् थर गाउँपालिका–५, ओख्रका ३१ वर्षीय लिलम बुढाथोकी। मनग्य कमाउने सोचले अलिअलि भएको पैसा पनि म्यानपावरलाई बुझाएर कहिले कतार त कहिले मलेसिया पुगेका बुढाथोकीले छवर्ष विदेशमा बिताएपछि स्वदेशमै केही गर्ने सोचले फर्किए। अहिले उनले व्यावसायिक कुखुरापालनलाई आम्दानीको स्रोत बनाएका छन्। चार वर्षदेखि कुखुरा फार्म खोलेर व्यावसायिक बनेका बुढाथोकीले सात सयभन्दा बढी कुखुरा पालेका छन्। शुरुवातमा ५० हजारमा कुखुरापालन व्यवसाय शुरु गरेका उनले मासिक ३५ हजार बचत गर्छन्। व्यवसायमा लगानी पनि बढ्दो छ। विसं २०५८ मा १० कक्षा उत्तीर्ण गरेपछि उनी प्राविधिक सीपको खोजीमा मोरङ झरे। उर्लाबारीमा ६ महिना बिजुली सम्बन्धि तालिम लिए। “परिवारबाट टाढा रहेर जति नै पैसा कमाए पनि मनमा शान्ति मिल्दैन,” उनले भने। गाउँ÷गाउँमा फ्रेस हाउस खुलेपछि उनलाई बजारको कुनै समस्या छैन । ओख्रे बजारमा बुढाथोकीको आफ्नै फ्रेस हाउस समेत छ। अहिले फार्ममा पाँच लाखभन्दा बढी लगानी छ। त्यही व्यवसायबाट भएको आम्दानी बैंकमा तीन लाख बचत गरेका छन्। व्यवसायबाटै उनी ऋणमुक्त भएका छन् ।",
    "category": "Agriculture"
  },
  {
    "text": "माइक्रो ब्लगिङ साइट ट्वीटरले पछिल्ला दिनमा नयाँ फिचर ल्याउनका लागि काम गरिरहेको छ । उक्त नयाँ फिचरसँगै ट्वीटर प्रयोगकर्ताहरुले ट्वीटरको एपभित्रै युट्युब भिडियो हेर्न सक्नेछन् । ट्वीटरको प्लाटफर्ममा फोटो, टेक्स्ट, जीआईएफ तथा भिडियो समेत सिधै हेर्न सकिन्छ । तर जब युट्युब भिडियो लिंकयुक्त ट्वीट हुन्छन् तब प्रयोगकर्ताले उक्त लिंकमै क्लिक गर्नुपर्दछ । त्यसरी क्लिक गरेपछि मात्र युट्युब भिडियो खुल्दछ छुट्टै पेजमा । प्रयोगकर्ताको यहीँ हैरानीलाई मध्यनजर गर्दै ट्वीटरले नयाँ फिचर सुरु गर्न लागेको हो । जस अनुसार अब ट्वीटर प्रयोगकर्ताहरुले ट्वीटर एपबाट बाहिर ननिस्किकनै युट्युब भिडियो हेर्न पाउनेछन् । यो नयाँ फिचरको परीक्षण चलिरहेको बताइएको छ र हालका लागि आईओएस प्लाटफर्ममा परीक्षण भइरहेको छ । समाचार अनुसार आईओएसमा ४ हप्ताको परीक्षण पश्चात् ट्वीटरले यो फिचरलाई एन्ड्रोइडमा समेत परीक्षण गरेर त्यसबाट आउने परिणामका आधारमा लागु गर्ने बताइएको छ । -एजेन्सी",
    "category": "technology"
  },
  {
    "text": "२५ पुस, काठमाडौं । यती डेभलपमेण्ट बैंकले ट्याक्सी चालकहरुलाई बैकिङ्ग साक्षरता तथा ट्राफिक सचेतना मुलक कार्यक्रम सम्पन्न गरेको छ । बैंकको संस्थागत सामाजिक उत्तरदायित्व अन्तर्गत ट्राफिक महाशाखा रामशाहपथ, काठमाडौमा कार्यक्रमको आयोजना गरेको जनाएको छ । कार्यक्रममा ट्राफीक महाशाखाका प्रमुख जय बहादुर चन्दले जिब्रोको गरीमा मिठो बोलीमा र मुस्कान सहितको ट्राफीक सेवाू को बारेमा जानकारी गराउँदै ट्याक्सी चालकहरुको पेशालाई मर्यादित गर्न सकिने उपायहरूका विषयमा जानकारी दिए । त्यसैगरी, ट्राफीक कार्यालयका प्रशिक्षक बिष्णु थापा र खड्ग आचार्यले ट्राफीक सचेतना प्रस्तुत गरे । कार्यक्रममा यती डेभलपमेण्ट बैंकको सामाजीक उत्तर दायीत्व शाखाकी प्रमुख दिपान्जली खकुरेलले बैकिङ्ग साक्षरता सम्बन्धी कक्षाहरु संचालन गरे । सहभागीहरुले ट्राफीक नियम तथा बैकिङ्ग साक्षरताबारे एकै पटक जानकारी प्राप्त गर्न पाएकोमा खुसी व्यक्त गरेका थिए भने कार्यक्रमबाट प्राप्त ज्ञानलाई दैनिक जीबनमा लागु गर्ने प्रतिबद्धता समेत ब्यक्त गरेका थिए ।",
    "category": "bank"
  },
  {
    "text": "७ कात्तिक, काठमाडौं । प्रुडेन्सियल इन्स्योरेन्सको १० बराबर ३ अनुपातमा हकप्रद सेयर जारी हुने भएको छ ।",
    "category": "bank"
  },
  {
    "text": "तिमीले हामी सबैलाई छोडेर गयौ, प्रिय उपेन्द्र! - बाबुराम भट्टराई स्वास्थ्यखबर असार ४, २०७५ सोमवार २१:०८:४९ प्रकाशित 504 Shares नयाँ शक्ति नेपालका संयोजक बाबुराम भट्टरार्इले बरिष्ठ न्युरो सर्जन डा उपेन्द्र देवकोटालार्इ श्रद्धांजली दिएका छन्। अाज साँझ डा देवकोटाको निधन भएपछि भट्टरार्इले सामाजिक सञ्जाल फेसबुकमा डा देवकोटासँगको तस्बिर राखेर श्रद्धांजली दिएका हुन्। भट्टरार्इ र डा देवकोटा सहपाठी हुन्। उनीहरुले अमरज्योति हाइस्कूल र अस्कलमा ८ बर्ष संगै पढेका थिए। पित्तनलीको क्यान्सरबाट ग्रसित डा देवकोटाको बाँसबारीस्थित आफ्नै अस्पतालमा उपचारका क्रममा आज साँझ ५ बजेर ३५ मिनेट जाँदा निधन भएको हो। यस्तो छ भट्टरार्इले सामाजिक सञ्जालमा दिएको श्रद्धांजली तिमी आफै एक वेजोड चिकित्सक थियौ; त्यसैले शायद आफ्ना अन्तिम दिनहरूका ठीकै आँकलन गरिरहेका थियौ! हामी खालि एउटा लेम्यान र तिम्रा सहपाठी भावनावश तिम्रो चीरायुको कामना गरिरहेथ्यौं! अन्तत: तिमीले हामी सबैलाई छोडेर गयौ, प्रिय उपेन्द्र! भौतिक रूपमा अब तिमीसंग कहिल्यै भेट नभए पनि तिमीसंग एउटै कक्षामा अमरज्योति हाइस्कूल र अस्कलमा ८ बर्ष संगै विताएका दिनहरूको सम्झनाले आजीवन पछ्याइरहनेछन् ।तिमीजस्ता मेधावी सहपाठीको सान्निध्यप्रति हामी सधैं गौरवान्वित रहिरहनेछौं! नेपाल आमाका सुयोग्य सपूत तिम्रो सम्झना नेपाली इतिहासले लामो समयसम्म गरिरहनेछ।हार्दिक श्रद्धांजली! परिवारजनमा गहिरो समवेदना!!",
    "category": "health"
  },
  {
    "text": "२० भदौ, काठमाडौं । नेपाल एसबिआई बैंक लिमिटेड र पोखरा उपमहानगरपालिकाबीच विश्व प्रसिद्ध पर्यटन गन्तब्यको रुपमा परिचित पोखराको फेवातालको सौन्दर्यकरण तथा सरसफाई सम्बन्धि समझदारी भएको छ । पोखरास्थित होटल ग्रयान्डीमा आज आयोजित एक कार्यक्रमका बीच बैकका नायव कार्यकारी अधिकृत एवं प्रमुख सञ्चालन अधिकृत विजयकुमार त्यागी र पोखरा उपमहानगरपालिका कार्यालयका निमित्त प्रमुख कार्यकारी अधिकृत ओमराज पौडेलले समझदारीपत्र अदान प्रदान गरे । समक्षदारीपत्र बमोजिम बैंकले फेवातालको किनार (बाराहीघाट देखि गैह्राको चौतारासम्म) मा हाल निर्माण भएको फुट ट्रयाकमध्ये १०० देखि २०० मिटर क्षेत्र वरिपरी अधिकतम १५ वटा विश्राम स्थल/अवलोकन सेड निर्माण गर्ने, सो वरिपरि आकर्षक बगैँचा तयार पार्ने र हरियालीको विकास गर्ने कार्य गर्नेछ । सोही समझदारीपत्र अन्तर्गत बैंकले उक्त स्थानमा स्थानीय एवं बाहृय पर्यटकको सुविधालाई ध्यानमा राखी महिला र पुरुषका लागि छुट्टाछुट्टै शौचालय, स्वच्छ पिउने पानी वितरण कक्ष, बैंकिङ्ग टर्मिनल कक्षको समेत निर्माण/विकास गर्नेछ । हाल बाराही घाटमा निर्मित उद्धार टावरको सौन्दर्यकरण तथा सोको वरपर नगरपालिकाले तोकेको क्षेत्रफलसम्मको ल्याण्डस्केपिङ समेत बैंकले गर्नेछ । संरचना निर्माणका अतिरिक्त बैंकले निर्माण गरेको एवं सौन्दर्यकरण गरेको सम्पुर्ण संरचनाको ५ वर्षसम्स मर्मत संभार गर्ने जिम्मेवारी समेत बैंक स्वयंले निर्वाह गर्नेछ । उपरोक्त कार्यहरु आरम्भ गर्न बैंकलाई आजै कार्यादेश समेत प्रदान भएको छ ।",
    "category": "bank"
  },
  {
    "text": "शिवराज श्रेष्ठडेपुटी गभर्नर, नेपाल राष्ट्र बैंक नेपाल राष्ट्र बैंकले चालू आर्थिक वर्षको मौद्रिक नीतिमा लिएको मूल्य वृद्धिदर ७.५ प्रतिशतमा कायम राख्ने लक्ष्यलाई विश्लेषकहरूले चुनौतीपूर्ण रहेको बताइरहेका छन् । तर, डेपुटी गभर्नर शिवराज श्रेष्ठ भने आपूर्तिमा अवरोध नहुने हो भने मुद्रास्फीतिको लक्ष्य कायम गर्न सकिने दाबी गर्छन् । मौद्रिक नीतिलाई तरलता व्यवस्थापनाका लागि सक्रिय पारिएको छ । यसबाट मुद्रास्फीति कायम गर्न सकिने उनको दाबी छ । मौद्रिक नीतिले सार्वजनिक गरेको वाणिज्य बैंकहरूले २ प्रतिशत प्रत्येक्ष विपन्न वर्गमा लगानी गर्नुपर्ने, लघुवित्तमा ७ प्रतिशत स्पेडदर कायम गर्ने व्यवस्थाको विरोध भए पनि यसबाट पछि नहट्ने उनले स्पष्ट पारे । महालेखापरीक्षकको कार्यालयमा लेखापरीक्षकबाट करियर सुरु गरेका श्रेष्ठ २०४६ सालमा सहायक निर्देशकका रूपमा राष्ट्र बैंकमा प्रवेश गरेका हुन् । उनी राष्ट्र बैंकमा २८ वर्षमा विभिन्न विभागको सहायक निर्देशक, निर्देशक हुँदै ०७२ साल चैतमा डेपुटी गभर्नरमा नियुक्त भएका हुन् । लन्डनबाट बिजनेस फाइनान्स र भारतबाट बैंक म्यानेजमेन्टमा एमबीए उत्तीर्ण गरेका श्रेष्ठले त्रिभुवन विश्वविद्यालयबाट अर्थशास्त्र र लेखामा स्नातकोत्तर हासिल गरेका छन् । प्रस्तुत छ उनीसँग कारोबारकर्मी यादव हुमागाईंले गरेका कुराकानी : चालू आर्थिक वर्षको मौद्रिक नीतिमा मूल्य वृद्धिदर ७.५ प्रतिशतमा राख्ने लक्ष्य निर्धारण गरिएको छ । यो कसरी सम्भव छ ? चालू आर्थिक वर्षको बजेटअनुसार मौद्रिक नीतिले मुद्रास्फीतिलाई ७.५ प्रतिशत राख्ने लक्ष्य लिएको छ । गएको आर्थिक वर्षको प्रवृत्तिलाई हेर्ने हो भने यो लक्ष्यभित्र मुद्रास्फीति कायम गर्नका लागि कठिन हुन्छ कि भन्ने देखिन्छ । तर, असम्भव भने होइन । विगतमा जस्तो आपूर्तिजन्य व्यवधान नआउने हो भने तोकिएको लक्ष्य हासिल गर्न सम्भव छ । सिर्जित मागलाई व्यवस्थित गर्न मौद्रिक नीतिलाई तरलता व्यवस्थापनाका लागि सक्रिय पारिएको छ । यसबाट मुद्रास्फीति कायम गर्न सकिन्छ । मौद्रिक नीतिमा बजारको ब्याजदरलाई स्थिर राख्न ब्याजदर करिडोरको व्यवस्था लागू गर्ने घोषणा गरिएको छ । यसलाई कसरी लागू गर्दै हुनुहुन्छ र बजारमा कस्तो प्रभाव पार्ला ? केही वर्षअघि नै मौद्रिक नीतिमार्फत ब्याजदर करिडोर लागू गर्ने घोषणा गरिएको थियो । यस वर्षदेखि ब्याजदर करिडोरको व्यवस्था लागू गर्न गइरहेका छौं । बजारमा अल्पकालीन ब्याजदरमा छिटोछिटो परिवर्तन हुने भएकाले स्थिरता कायम गर्नका लागि यो व्यवस्था लागू गर्न लागेका हौं । बैंक दरमा उपलब्ध हुने स्थायी तरलता सुविधाले माथिल्लो सिलिङ र दुई कार्य दिन अगाडिको भारित औसत अन्तरबैंक दरमा १० आधार विन्दु घटाएर कायम गरिने निक्षेप संकलन दरले तल्लो फ्लोरको कायम गरी ब्याजदर कोरिडोर बन्नेछ । यो कोरिडोरको बीचमा अन्तर बैंक दरलगायत अन्य अल्पकालीन ब्याजदरहरू कायम रहनेछन् । करिडोर लागू भएपछि बजारमा अल्पकालीन ब्याजदरमा स्थिरता कायम हुने अपेक्षा गरेका हौं । यसलाई लागू गरेपछि कार्यान्वयनको अनुभवका आधारमा आवश्यकताअनुसार परिमार्जन गर्न सकिन्छ । बिगत केही वर्षदेखि मौद्रिक नीतिमा लघुवित्तको पुँजी बढाउने घोषणा गरियो । तर, अहिले आएर पर सारियो । यसैका आधारमा सेयर बजारमा लघुवित्तको सेयरमा चलखेल पनि भयो ? अन्तिम समयमा पुँजी बढाउने निर्णय लिन नसक्नुको कारण के हो ? सेयर बजार तुलनात्मक रूपले सट्टेवाज हुन्छ । जहाँ विभिन्न किसिमका अपेक्षा गरिरहेको हुन्छ । बजार हल्लामा पनि सेयरको भाउ घट्ने र बढ्ने हुन्छ । तर, हामीले नीतिहरू अवलम्बन गर्दा समग्र देशलाई मध्यनजर राख्नुपर्ने हुन्छ । अहिले वाणिज्य बैंक, विकास बैंक र वित्त कम्पनीलाई समेत तोकिएको पुँजी वृद्धि गर्न हम्मे परिरहेको अवस्थामा उपयुक्त अध्ययन बिना लघुवित्त वित्तीय संस्थाहरूको पुँजी वृद्धि गर्नु समय सान्दर्भिक नहुने ठान्यौं । अर्कोतर्फ वित्तीय पहुँच अभिवृद्धि गर्दै, लघु कर्जामार्फत गरिबी निवारणका टेवा पुगोस् भनेर लघुवित्तीय संस्थाहरू खोल्न प्रोत्साहन गरिरहेको अवस्थामा पुँजी वृद्धि गर्न लगाइ हाल्नु उपयुक्त हुने देखिएन । सानो स्तरमा वित्तीय कारोबार गरिरहेका संस्थाहरूको पुँजी बढाउन तत्काल उपयुक्त देखिएन । अहिले हाम्रो वित्तीय पहुँचको अवस्थाबारेमा इम्यापिङ विधिबाट अध्ययन गरिरहेका छौं । अध्ययन प्रतिवेदन आएपछि प्रतिवेदनमा उल्लेख भएअनुसार संस्थाहरूको मर्जर, एक्विजिसन, शाखा विस्तार, पुँजीलगायतका विषयमा स्पष्ट नीति लिइनेछ । त्यसैले अहिले नयाँ लघुवित्तका लागि आवेदन लिन पनि बन्द गरेका छौं । बैंकहरूको संख्या घटाउनका लागि पुँजी बढाउने नीति लिइयो । साना संस्था घट्दै गए पनि ठूला बैंकहरू त नघट्ने भए नि ! बैंकहरूको संख्या घटाउनभन्दा पनि समग्र बैंकिङ क्षेत्रको सुदृढीकरणका लागि पुँजी वृद्धिको नीति लिइएको हो । धेरै उपायमध्ये मर्जर र प्राप्तिमार्फत पनि पुँजी बढाउन सकिने हो । यो क्रम जारी पनि छ । बैंक तथा वित्तीय संस्थाको संख्या घट्दै गएको छ । तर, धेरै घट्नु पनि प्रतिस्पर्धात्मक वातावरणका लागि समेत उपयुक्त होइन । ठूला बैंकहरूले अन्य उपायबाट पुँजी बढाएर सञ्चालनमा रहन्छ भने त्यसलाई राम्रै मान्नुपर्छ । कमजोर र साना संस्थाले वित्तीय स्थायित्वमा जोखिम सिर्जना गर्ने सम्भावना पनि रहने भएकाले साना संस्था गाभिएर ठूला बैंक बन्नुलाई सकारात्मक रूपमा लिन सकिन्छ । मर्जका लागि सम्झौता गर्ने, बार्गेनिङ गर्नेलगायतका अव्यावसायिक गतिविधि पनि बजारमा भइरहेका छन् । यसलाई केन्द्रीय बैंकले कसरी हेरिरहेको छ ? बजार अर्थतन्त्रमा बजार कै प्रक्रियाअन्तर्गत मर्जर हुने हुँदा केही बार्गेनिङलाई अनौठो मान्नुपर्ने देखिँदैन । बैंक तथा वित्तीय संस्थामा विभिन्न खालका सेयरधनी, संस्थापक र लगानीकर्ता भएको अवस्थामा उनीहरूबीच मर्जरको प्रक्रियामा केही जटिलता उत्पन्न हुनु स्वाभाविक हो । तर, तोकिएको समयमा बढाउन लगाइएको चुक्ता पुँजी पु¥याउनुपर्छ । यसका लागि नेपाल राष्ट्र बैंकले नजिकबाट नियाली रहेको छ । बैंकका सेयरधनीहरूले दीर्घकालीन हितलाई ध्यानमा दिएर मर्जरको प्रक्रिया अघि बढाउनुपर्छ । ग्रामीण क्षेत्रमा वित्तीय पहुँच पु¥याउन खुलेका साना संस्था मर्जर भई ठूला संस्थामा गाभिँदा गाउँका सर्वसाधारण वित्तीय सेवाबाट बञ्चित हुन्छन् भन्ने गुनासो पनि सुनिन्छ नि ! वित्तीय संस्था मर्ज भए पनि शाखा विस्तार रोकिएको छैन । मर्जरले गर्दा सवल बैंक तथा वित्तीय संस्थाका शाखाको उपस्थिति बढेको छ । जसले दिगो रूपमा वित्तीय सेवा दिन सक्ने भएका छन् । तसर्थ, वित्तीय विस्तार रोकिएको छैन । यसबाट ग्रामीण क्षेत्रमा झन् सर्वसुलभ र स्तरीय सेवा पाउने अपेक्षा गर्न सकिन्छ । यसबाहेक वित्तीय पहुँच बढाउनका लागि राष्ट्र बैंकले यथेष्ट नीतिगत व्यवस्था पनि गरेको छ । साथै ग्रामीण क्षेत्रमा सेवा विस्तारका लागि उत्साहित गर्नका लागि विभिन्न सुविधा प्रदान गरेको छ । तसर्थ, मर्जरका कारण वित्तीय पहँुचमा संकुचन आउँदैन । अझै पनि ६० प्रतिशत जनता बैंकिङ पहुँचमा छैनन् । पहुँच बढाउन केन्द्रीय बैंकले के गर्दैछ ? वित्तीय पहुँच बढाउनका लागि नेपाल राष्ट्र बैंकले विभिन्न नीतिगत व्यवस्था गरेको छ । अहिलेसम्म लघुवित्त वित्तीय संस्थाहरू खोल्न दिने काम गरिरहेको छ । २०७३ असार मसान्तसम्म ४२ वटा लघुवित्त वित्तीय संस्था सञ्चालनमा छन् । झन्डै त्यसको तेब्बर संख्यामा इजाजतको पखाईमा बसेका छन् । चालू वर्षको मौद्रिक नीतिमा अन्य क्षेत्रलाई निवेदन लिन बन्द गरे पनि वित्तीय सेवाको पहुँच कम रहेका ९ वटा जिल्ला (मनाङ, जुम्ला, कालिकोट, मुगु, डोल्पा, जाजरकोट, बझाङ, बाजुरा, र दार्चुला) मा कार्यक्षेत्र रहने गरी लघुवित्त संस्था स्थापनाको इजाजत दिने प्रक्रिया भने यथावत राखेका छौं । बैंक तथा वित्तीय संस्थालाई सहरी क्षेत्रमा शाखा खोल्नका लागि अनिवार्य रूपमा ग्रामीण क्षेत्रमा शाखा खोल्नुपर्ने व्यवस्था कायम छ । राष्ट्र बैंकले वित्तीय पहुँच नपुगेको क्षेत्रमा शाखा खोल्न बैंक तथा वित्तीय संस्थालाई बिना ब्याजमा कर्जा सहुलियत प्रदान पनि गर्दै आएको छ । महानगरपालिका, उपमहानगरपालिका र नगरपालिका (केन्द्र) बाहेक अन्यत्र शाखा विस्तार गर्ने स्वीकृति लिनु नपर्ने व्यवस्थाले समेत शाखा विस्तारमा सहजता आई वित्तीय पहुँच बढ्ने देखिन्छ । राष्ट्र बैंकले लिएका यी नीतिबाट विस्तारै वित्तीय पहुँच बढ्दै गएको छ । योसँगै वित्तीय साक्षरताका कार्यक्रम पनि अघि बढाउँदैछौं । यसबाट सर्वसाधारणमा बैंकिङ पहुँच बढ्छ । नेपाली बैंकिङ क्षेत्र अझै अचल सम्पत्ति धितो लिएर ऋण दिने परम्परागत प्रणालीमै अल्झिएको छ । बैंकिङ सेवालाई आधुनिकीकरण गर्न के कस्ता काम हुँदैछन् ? तथ्यांक हेर्ने हो भने अझै पनि अचल सम्पत्ति कै धितोमा बढी कर्जा प्रवाह भएको देखिन्छ । २०७३ जेठसम्म बैंक तथा वित्तीय संस्थाको कुल कर्जाको ६१.३ प्रतिशत कर्जा घर तथा जग्गाको धितोमा मात्र गएको छ । यसले गर्दा अचल सम्पत्ति नहुनेले सहज कर्जा पाउन नसकेको स्थिति छ । यसलाई आधुनिकीकरण गर्ने चुनौती हामी सामु छ । राष्ट्र बैंकले परियोजनामा आधारित भएर कर्जा प्रवाह गर्न प्रोत्साहित गरेको छ । सरकारले सुरक्षित कारोबार ऐन २०६३ लागू गर्ने हो भने यो समस्या हट्ने थियो । बैंक तथा वित्तीय संस्थासम्बन्धी ऐन (बाफिया) मा अर्थ समितिले गरेको संशोधनप्रति धेरै आलोचना भएकाले संसद्बाट फिर्ता भएको छ । तर, सांसदहरूबाटै राष्ट्र बैंककै सल्लाहअनुसार संशोधन गरिएको भन्ने कुरा आएको छ । खास कुरा के हो ? त्यस्तो होइन, राष्ट्र बैंकले आफैंले सल्लाह दिएर आफैंले विरोध गर्ने कुरा आउँदैन । समग्र वित्तीय क्षेत्रको विकास र स्थायित्वलाई ध्यान दिएर नै बाफियामा विभिन्न संशोधनको प्रावधान राखिएको हो । राष्ट्र बैंक आफ्नो अडानमा अडिग छ । चालू आवको मौद्रिक नीतिमा वाणिज्य बैंकहरूले विपन्न वर्गमा कुल कर्जाको २ प्रतिशत प्रत्यक्ष लगानी गर्नुपर्ने व्यवस्था गरिएको छ । तर, बैंकरहरूले लगानी गर्न सक्दैनौं भनेर विरोध गरेका छन् । कसरी कार्यान्वयन हुन्छ ? बैंक तथा वित्तीय संस्था नाफामूलक कम्पनी भए पनि उनीहरूको सामाजिक दायित्व पनि हुन्छ । विपन्नवर्ग कर्जा कार्यक्रम गरिबी निवारणमा सहयोग पुगोस् भन्ने उद्देश्यले सञ्चालन गरिएको हो । लघुवित्त संस्थाहरूमार्फत मात्र विपन्न वर्गमा कर्जा प्रवाह गर्दा ऋणीहरूलाई महँगो ब्याजदर पर्ने गरेको गुनासो छ । यो अवस्थामा केही हिस्सा वाणिज्य बैंक आफैंले लगानी गर्दा कम ब्याजदरमा विपन्न वर्गले कर्जा पाउने अपेक्षा गरेर उक्त कार्यक्रम ल्याइएको हो । यो लागू गर्न नसक्ने भन्ने कुरा आउँदैन । यसलाई हामी चरणबद्ध रूपमा लागू गछौं । त्यसका लागि निर्देशिकामार्फत थप स्पष्ट हुन्छ । मौद्रिक नीतिमै लघुवित्तलाई ७ प्रतिशत स्प्रेड तोके पनि लागू गर्न सकिँदैन भन्ने कुरा आएको छ । यसलाई कसरी कार्यान्वयनमा लैजानुहुन्छ ? लागू गर्न नसकिने भन्ने कुरा आउँदैन । हामीले सुपरिवेक्षण गर्दा तोकिएको स्प्रेड दर कायम भए नभएको हेर्छौं । कायम नगर्ने संस्था कारबाहीमा पर्छन् । लागतअनुसार कर्जामा ब्याजदर निर्धारण छुट दिएको अवस्था, सडक र सञ्चारको विकास भइरहेको अवस्थामा अहिले तोकिएको ७ प्रतिशतको स्प्रेड रेट बढी होइन । उनीहरूको कष्ट अफ फन्डमा ७ प्रतिशत जोडेर ब्याजदर कायम हुने हो । बरु ‘कस्ट अफ फन्ड’को परिभाषा गर्दा उनीहरूले सामाजिक परिचालनमा गरेको योगदानको पनि गणना गर्न सकिन्छ । यसका लागि हामीले उहाँहरूलाई सुझाव दिनुहोस् भनेका छौं । त्यसका आधारमा निर्देशन जारी गर्ने बेलामा छलफल गर्न सक्छौं । अहिले लघुवित्तको ब्याजदर बढी भयो भनेर सडकदेखि सदनसम्म आवाज पनि उठिरहेको छ । यसलाई कम गराउने दबाब पनि केन्द्रीय बैंकलाई छ । अझै एक दर्जन बैंक तथा वित्तीय संस्था समस्याग्रस्त छन् । लामो समयदेखि तिनीहरूबारे कुनै निर्णय हुन नसक्नुको कारण के हो ? हामीले समस्याग्रस्त बैंक तथा वित्तीय संस्थालाई नजिकबाट हेरिरहेका छौं । तिनीहरूको सूक्ष्म मूल्याकंन तथा अनुगमनका लागि समस्याग्रस्त संस्था रिजोलुसन महाशाखा पनि कार्यरत छ । आवश्यकताअनुसार हामीले कदम चाल्छौ । केही संस्थाको अदालती कारबाही प्रक्रियाले गर्दा पनि थप निर्णय लिन केही समय लागेको देखिएको हो । राजनीतिक अस्थिरताका कारण आर्थिक वातावरण बिग्रँदै जाँदा वित्तीय क्षेत्रमा पनि जोखिम बढ्दै गएको छ । यसको सामना गर्न राष्ट्र बैंकले के तयारी गरेको छ ? पछिल्लो अढाई दशक नेपालमा राजनीतिक अस्थिरता रहँदै आएको छ । यही अस्थिरताको अवस्थामा पनि वित्तीय क्षेत्र उत्साहजनक रूपमा विस्तार हुन सकेको छ । मेरो विचारमा नेपालको वित्तीय क्षेत्रले राजनीतिक अस्थिरतामा पनि कसरी सञ्चालित हुनुपर्छ भन्ने अनुभव गरिसकेको छ । नेपाल राष्ट्र बैंकले पनि राजनीतिक अस्थिरता, त्यसले सिर्जना गर्न सक्ने आर्थिक प्रभावलाई नियमित अनुगमन र विश्लेषण गरिरहेको छ । एउटा व्यावसायिक संस्थाको रूपमा परिवर्तित समयअनुसार नीतिगत निर्णय लिन राष्ट्र सक्षम छ । सहज हुँदै वित्तीय सेवा नेपालले आर्थिक उदारीकरणको नीति अँगालेसँगै उल्लेख्य रूपमा विकास भएको क्षेत्रमध्ये वित्तीय क्षेत्र अग्रपंक्तिमा आउँछ ।",
    "category": "business"
  },
  {
    "text": "२४ भदौ, काठमाडौं । नबिल बैंकको सहायक कम्पनी नबिल ईन्भेष्टमेन्ट बैंकिङ्ग लिमिटेडले सामुहिक लगानी कोष अन्तगर्त १ अर्ब रुपैयाँको इकाइ बिक्री गर्ने भएको छ । कम्पनीले निष्काशन गर्ने प्रतिकित्ता १० रुपैयाँ अंकित दरका इकाइमा सर्वसाधारणले असोज २ गतेदेखि ६ गतेसम्म लगानी गर्न पाउने छन् । पहिलो योजनाको सफलतापछि नबिल म्युचुअल फण्डले दोस्रो योजनास्वरुप नबिल ईक्विटी फण्ड बजारमा ल्याउने लागेको हो । ७ वर्षे अवधि रहेको यो योजनामा इच्छुक लगानीकर्ताले न्यूनतम १ हजार रुपैयाँ देखि अधिकतम १० करोड रुपैयाँसम्म लगानी गर्न सक्नेछन् । आवेदन फारम नबिल बैंकका शाखाहरु र नबिल इन्भेष्टमेन्ट बैंकिङ्ग लिमिटेडको कार्यालय नारायणचौरबाट लिई बुझाउन सकिने छ । सेयर बजारको खासै अनुभव नभएका, नयाँ लगानीकर्ता र जोखिम व्यहोर्न नचाहनेहरुका लागि यस्तो सामुहिक लगानी कोषका इकाइहरुमा लगानी गर्नु उपयुक्त मानिन्छ ।",
    "category": "bank"
  },
  {
    "text": "नयाँ पत्रिकाकाठमाडौं, २ साउन राष्ट्र बैँकले बिहीबार सार्वजनिक गरेको चालू आर्थिक वर्ष ०७३/७४ को मौद्रित नीतिलाई नेपाल उद्योग परिसंघ (सिएनआई) ले स्वागत गरेको छ । बजेटमार्फत सरकारले ६.५ प्रतिशतको आर्थिक वृद्धि हासिल गर्ने र मुद्रास्फीतिलाई ७.५ को सीमाभित्र राख्ने लक्ष्य लिएको थियो । सोही लक्ष्य प्रभावकारी बनाउन मौद्रिक तथा तरलता व्यवस्थापनमार्फत विस्तृत मुद्राप्रदायको वृद्धिलाई १७ प्रतिशतमा सीमित गर्ने उद्देश्य मौद्रिक नीतिले लिएको छ । मौद्रिक नीति सार्वजनिक गर्नुअघि व्यवसायीका तर्फबाट दिइएका सुझाब समेटिएकामा परिसंघले खुसी व्यक्त गरेको छ । मौद्रिक नीतिमा अनिवार्य सहवित्तीयकरण गर्नुपर्ने कर्जा सीमा ५० करोडबाट बढाएर १ अर्ब पुर्‍याउने, ड्राफ्ट, टिटिमार्फत तेस्रो मुलुकबाट आयात गर्न पाउने रकमको सीमा ४० हजारबाट ५० हजार डलर पुर्‍याउने, इन्फ्रास्टक्चर डेभलपमेन्ट बैंकको स्थापना गर्ने, वाणिज्य बैंकलाई कृषि र ऊर्जाजस्ता उत्पादनमूलक क्षेत्रतर्फ अनिवार्य प्रवाह गर्नुपर्ने कर्जा सीमा बढाउनेलगायत विषय समेटिएकामा परिसंघले धन्यवाद दिएको छ । ‘यी राम्रा पक्षको परिसंघ सराहना गर्दछ’ विज्ञप्तिमार्फत परिसंघले प्रशंसा गरेको छ । मौद्रिक नीतिले विदेशी विनिमय व्यवस्थापन, वित्तीय सेवाको पहुाच विस्तार गरी वित्तीय स्थायित्वमा ध्यान दिएको छ । अल्पकालीन ब्याजदरमा हुने उतारचढाव रोक्न र त्यसलाई वाञ्छित सीमाभित्र राख्न प्रस्ताव गरिएको ब्याजदर करिडोर, त्रैमासिक रूपमा मौद्रिक नीतिको समीक्षा र पुनरावलोकनको व्यवस्थाका साथै कुल कर्मचारी खर्चको ३ प्रतिशत रकम तालिम, सीप तथा वृत्ति विकासमा खर्च गर्ने प्रावधान प्रभावकारी रूपमा कार्यान्वयन भए बैंकिङ प्रणाली सवलीकरणमा मद्दत पुग्ने परिसंघको ठहर छ । ब्याजदर करिडोरको सफल कार्यान्वयनबाट औद्योगिक क्षेत्रको लागत (ब्याजदर) अनुमानयोग्य तथा यथार्थपरक हुने परिसंघले अपेक्षा गरेको जनाएको छ । त्यसैगरी, अनिवार्य चेकमार्फत भुक्तानी गर्नुपर्ने रकमको परिमाण ५० लाखबाट घटाएर ३० लाखमा झार्ने व्यवस्थाले अर्थतन्त्रमा नगद प्रयोग कम गर्ने र नगद प्रयोगका कारण सिर्जित व्यावसायिक जोखिम घटाउन सघाउ पुर्‍याउने विश्वास परिसंघको छ । परिसंघले मौद्रिक नीतिको नकारात्मक पक्ष पनि केलाएको छ । औद्योगिक क्षेत्रको विकास र लगानी प्रोत्साहनका लागि नीतिले सम्बोधन गर्नैपर्ने केही महत्वपूर्ण विषय छुटेकामा परिसंघले गुनासो गरेको छ । मौद्रिक नीतिले अर्थव्यवस्थामा रहेको अधिक तरलतालाई उत्पादनशील क्षेत्रमा प्रवाह गर्न, औद्योगिकीकरणको गतिलाई तीव्रता दिन र लगानी वृद्धिसहित रोजगारी अवसर सिर्जना गर्ने प्रयास नगरेको परिसंघको भनाइ छ । ‘विशेष परिस्थितिका कारण समग्र अर्थतन्त्र आक्रान्त भएका वेला अनिवार्य नगद मौज्दात अनुपात, वैधानिक तरलता अनुपात, बैंकदर र पुनर्कर्जा दरमा परिस्थीतिसापेक्ष परिवर्तन नगरी विस्तृत मुद्राप्रदायकलाई मात्र नियन्त्रण गर्न खोज्नुले मौद्रिक नीतिका उपकरण, अन्तरिक लक्ष्य र अन्तिम लक्ष्यबीचमा तालमेल नमिलेको अनुभव परिसंघले गरेको छ,’ जारी विज्ञप्तिमा भनिएको छ । विदेशी मुद्रालाई पूर्वाधार विकास र औद्योगीकरणका लागि उपयोग गर्ने विषयमा ठोस व्यवस्था नीतिमा नआएको र अभाव भइरहने भारतीय रुपैयाँको उपलब्धता सहज तुल्याउने, निर्यात प्रवद्र्धन गर्ने, स्वदेशी मुद्राको क्रयशक्ति बढाउने तथा मुलुकको निर्यात प्रतिस्पर्धात्मक क्षमता विस्तार गर्नेतर्फ मौद्रिक नीतिले स्पष्ट प्रावधान ल्याउन नसकेको परिसंघको ठहर छ । वाणिज्य बैंकले विपन्न वर्गमा प्रवाह गर्ने कुल कर्जाको ५ प्रतिशतमध्ये २ प्रतिशत आफौले प्रत्यक्ष रूपमा लगानी गर्नुपर्ने प्रावधानले बैंकमा कार्यबोझ थप्ने, प्रशासनिक झमेला बढाउने र सञ्चालन लागत वृद्धि गर्ने परिसंघले जनाएको छ । ‘कानुनमा व्यवस्था नभएको र अहिले छलफलकै क्रममा रहेको संस्थागत सामाजिक उत्तरदायित्वसम्बन्धी व्यवस्था बैंकलाई मात्रै अनिवार्य गर्नु न्यायोचित हुादैन,’ परिसंघले भनेको छ । मौद्रिक नीतिले सम्बोधन नगरेका र अर्थतन्त्रमा प्रतिकूल असर पार्नेखालका कतिपय व्यवस्था पहिलो त्रैमासिक समीक्षाको समयमा पुनरावलोकन गर्नुपर्ने परिसंघको सुझाब छ ।",
    "category": "economy"
  },
  {
    "text": "स्टार फुटबलर क्रिस्टियानो रोनाल्डोविरुद्धको बलात्कार मुद्दा खारेज गर्न अदालतले खारेज गरिदिएको छ । पोर्चुगलका खेलाडी रोनाल्डोविरुद्ध पूर्वमोडल क्याथरिन मयोर्गाले १० वर्षअघि बलात्कार गरेको भन्दै मुद्दा दायर गरेकी थिइन् ।",
    "category": "sports"
  },
  {
    "text": "काठमाडौं, २८ पुस : जलविद्युत लगानी तथा विकास कम्पनीको सेयरमा साना लगानीकर्ता लाभान्वित हुने भएका छन् । साना लगानीकर्ताले माग गरेको आवेदनको ११ दशमलव ४ प्रतिशत कित्ता सेयर पाउने भएका स्रोतको भनाई छ । लगानीकर्ता प्रत्येकलाई कम्तीमा १० कित्ता सेयर दिइने छ । चिट्ठा विधि अवलम्वन नगर्ने भएपछि साना लगानीकर्तालाई थप फाइदा पुगेको हो । ५० हजार वा सोभन्दा थोरै रकमको सेयर आवेदन हाल्नेलाई साना लगानीकर्ताको रुपमा लिइन्छ । तय गरिएको अनुपातबाट कम्तिमा १० कित्ता सेयरभन्दा माथि पर्नेले ११ दशमलव ४ प्रतिशत सेयर पाउने छन् । कम्पनीको सेयर बाँडफाँडको टुङ्गो लागिसके पनि औपचारिक बाँडफाँडको घोषणा भने भएको छैन । औपचारिक बाँडफाँडको घोषणा बुधबार हुने भएको छ । ठूला लगानीकर्ताले माग गरेको सेयरको २ दशमलव ९ प्रतिशतका दरले सेयर पाउने भएका छन् । ५० हजारभन्दा माथिको सेयर माग गर्ने लगानीकर्तालाई ठूला लगानीकर्ताका रुपमा लिइन्छ । ठूला लगानीकर्ताले ५० करोड रुपैयाँसम्मको कित्ता सेयर माग गरेका छन् । सेयर बाँडफाँट भइसकेपछि नपरेको सेयर रकम फिर्ता गर्नका केही समय थपिने जनाइएको छ । १ अर्ब ८६ करोड रुपैयाँको सेयर आवेदन माग गरिएको थियो । तर, अनपेक्षित रुपमा ३ लाखभन्दा धेरै आवेदकहरुबाट ४३ अर्ब रुपैयाँ रकम संकलन भएको थियो । जलविद्युतको सेयर बाँडफाँड टुङ्गो लाग्यो, साना लगानीकर्ता लाभान्वित, औपचारिक बाँडफाँडको घोषणा बुधबार हुने",
    "category": "bank"
  },
  {
    "text": "भारतीय पूर्वक्रिकेटर सचिन तेन्दुलकरलाई कोरोना संक्रमण पुष्टि भएको छ ।",
    "category": "sports"
  },
  {
    "text": "बढी खेतमा सिँचाइ हुने जिल्लाकै ठूलो फलेवास नहर जीर्ण बन्दै जाँदा सिँचाइमा समस्या भएको छ । सय हेक्टर जग्गा सिँचाइ हुने फलेवास नहर मानवीय अतिक्रमणले जीर्ण बनेको हो । सडक बनाउने क्रममा ठाउँ/ठाउँमा कुलो भत्काएर मर्मत नहुँदा नहर साँघुरिँदै गएको हो । नेपाल सरकार र एशियाली विकास बैंकको सहयोगमा २०४१ सालमा निर्माण भएको नहर अहिलेसम्म मर्मत हुनसकेको छैन । तत्कालीन जिविस र अहिले नगरपालिकाले मर्मतका लागि बजेटको व्यवस्था नगर्दा मर्मत हुन नसकेको स्थानीय कृषक भरत श्रेष्ठले गुनासो गरे । स्थानीयवासीले विरोध गर्दागदै पनि मोटरबाटो निर्माण समिति र उपभोक्ता समितिले नहरसँगै मोटरबाटो खनेकाले नहर धरापमा परेको स्थानीयवासीको गुनासो छ । ‘नहरको ठाउँठाउँमा भत्किँदै गएकाले आधामात्र पानी आपूर्ति हुन्छ, नहरको मर्मत सम्भार नहुँदा पहिरोको समेत उच्च जोखिममा परेको छ’ ‘स्थानीय इन्द्र सापकोटाले भने, ‘नहरको मर्मतका लागि कसैले चासो दिँदैनन् ।’ नौ किलोमिटर लामो र दुई मिटर चौँडा भएको नहर अहिले साँघुरिँदै जान थालेपछि स्थानीय किसान चिन्तित बनेका छन् । नहरबाट करीब दुई सय भन्दा बढी घरधुरी लाभान्वित छन् । सडक विस्तारका क्रममा नहर पुरिँदै गएपछि बर्खायाममा समेत धान रोप्न समस्या भएको छ । विगतका वर्ष हिउँद याममा समेत नहरभरी पानी आउँथ्यो, स्थानीय गोपाल पौडेलले भने, अहिले नहरमा बर्खायाममा समेत पानी आउन छोड्यो । धान उत्पादनको पकेटक्षेत्र मानिने फलेवास क्षेत्रमा धान उत्पादनमा ह्रास आउन थालेको छ । रासस",
    "category": "Agriculture"
  },
  {
    "text": "पाकिस्तानले अन्तर्राष्ट्रिय गैरसरकारी संस्था सेभ द चिल्ड्रेनलाई देश छोड्न आदेश दिएको छ । पाकिस्तान विरोधी गतिविधि गरेको भन्दै सेभ द चिल्डे& नलाई देश छोड्न आदेश दिइएको हो । इस्लामाबाद प्रहरीले संस्थाको कार्यालयमा सिलबन्दी गरेको छ भने कर्मचारीलाई देश छोड्न १५ दिनको समय दिइएको छ । सेभ द चिल्ड्रेनले भने यो कारबाहीप्रति आपत्ति जनाएको छ । पाकिस्तानले यसअघि संस्थामाथि नक्कली खोप कार्यक्रम गरेको र अमेरिकी गुप्तचर निकाय सिआइएले ओसामा बिन लादेनलाई खोजी गर्न खोप अभियानको दुरुपयोग गरेको आरोप लगाएको थियो । कार्यालयको फोन तथा गतिविधिमा लामो समयदेखि निगरानी गरिएको र शंकास्पद पाएपछि यो निर्णय गरिएको एक प्रहरी अधिकारीले बताएका छन् ।",
    "category": "world"
  },
  {
    "text": "उल्लिखित उदाहरण र विभिन्न अध्ययनको तथ्यले रेमिट्यान्स चर्चा गरिएभन्दा महँगो मात्र होइन, उल्टै घाटाको व्यापार भइरहेछ । अर्थात्, २ वर्षका लागि वैदेशिक रोजगारमा गएका एक कामदारले कम्तीमा एक वर्ष बराबरको कमाइ रोजगारीमा जान लागेको रकम पुर्ताल गर्न खर्चिनुपर्ने देखिन्छ । यो विडम्बनापूर्ण तथ्यमाथि अर्थशास्त्री र श्रमविज्ञहरूको कुरा त परै जाओस्, सरकारले समेत ध्यान दिएको छैन । अधिकांश अर्थशास्त्रीले रेमिट्यान्सलाई ‘ग्ल्यामराइज’ मात्रै गरे । थोरै आम्दानीका लागि गर्नु परेको महँगो लगानीमाथि बहस नहुँदा शून्य लागतमा केन्द्रित हुन सकेको छैन ।मलेसिया र खाडी मुलुकबाट आउने रेमिट्यान्स निकै महँगो पर्छ । हुन पनि विश्वमै रेमिट्यान्स भित्र्याउन महँगो लगानी गर्ने क्षेत्रमा नेपालसहित दक्षिण एसिया क्षेत्र पर्छ । राष्ट्रिय योजना आयोगका पूर्वउपाध्यक्ष शंकर शर्माको भनाइमा रेमिट्यान्सका लागि गरिने महँगो लगानीका कारण अपेक्षित आम्दानी वैदेशिक रोजगारबाट भइरहेको छैन । “दक्षिण एसिया महँगोमा रेमिट्यान्स भित्र्याउने क्षेत्रमा पर्छ, त्यसभित्र नेपाल झन् अगाडि देखिन्छ,” शर्मा भन्छन्, “नेपालले रोजगारदाता देशसँगको श्रम सम्झौता कडा नहुँदा महँगो भएको हो ।” अझ नेपाली दूतावासले रोजगारदाता कम्पनीसँग डिल गर्नै सक्दैनन् ।अध्ययनअनुसार नागरिकता, राहदानी बनाउने तथा अन्य खर्चमा करिब १० हजार, प्रस्थान गर्नुअघिको करिब ३ महिने अवधिमा काठमाडौँ आउजाउ गर्दाको यातायात, खाना र बसाइ, लत्ताकपडा, टेलिफोन र आवश्यक कागजातको खर्च करिब ५० हजार हाराहारी हुन्छ ।दुई वर्षपहिले श्रमविज्ञ गणेश गुरुङ टोलीको एक अनौपचारिक अध्ययनअनुसार ती मुलुकमा जाने कामदारले एक वर्षको कमाइ बराबरको रकम यस्तै खर्चमा सकेका हुन्छन् । गुरुङ भन्छन्, “७० हजारदेखि २ लाखसम्म त म्यानपावर कम्पनीले नै रकम लिएका हुन्छन्, यी सबै खर्च हिसाब गर्दा खाडी र मलेसिया गएका कामदारले एक वर्षको कमाइ विदेश जाँदा लिएको ऋण तिर्दैमा सकिन्छ ।” त्यसरी हेर्दा, खाडी तथा मलेसियामा जाने कामदारको खास आम्दानी ओभरटाइममै भर पर्ने गरेको छ ।वैदेशिक रोजगारमा जाने युवाले नागरिकता र राहदानी बनाउनदेखि सुरु भएको खर्च भिसा हात पर्दासम्म लाखभन्दा बढी भइसकेको हुन्छ । भिसाका लागि काठमाडौँ आउजाउ, स्थानीय एजेन्ट र म्यानपावर कम्पनीलाई बुझाउने शुल्कलगायतको खर्चले रेमिट्यान्सलाई महँगो बनाएको हुन्छ । म्यानपावर कम्पनीलाई ७० हजारदेखि २ लाखसम्म बुझाउने गर्छन् ।बर्सेनि करिब ३ लाख ५० हजार कामदार खाडी तथा मलेसियामा कामका लागि जाने गरेका छन् । एक कामदारले रोजगारीमा जान गरेको खर्च १ लाख ५० हजार रुपैयाँ मान्दा करिब ५२ अर्ब ५० करोड रुपैयाँ हुन्छ । त्यसमा कामदारले लिएको रकमको ब्याज जोड्दा झनै महँगो पर्छ । श्रमविज्ञ सरु जोशीको भनाइमा वैदेशिक रोजगारीमा जानेहरूले साहूसँग महँगो दरमा रकम ब्याजमा लिनुपर्दा पनि लागत महँगो पर्छ । “कतिपय अवस्थामा त ६० प्रतिशतसम्म ब्याजदर लिएको देखिएको छ,” जोशी भन्छिन्, “त्यही दरमा हिसाब गर्ने हो भने खर्च रकम झनै बढ्छ ।”महँगो रेमिट्यान्सको हिसाबसँगै जोडिएर आउँछ, म्यानपावरबाट बाहिरिने रकमको हिस्सा । तत्कालीन रोजगार प्रवर्द्धन आयोगको अध्ययन मात्र होइन, व्यवसायी तथा विज्ञहरूको भनाइमा ‘डिमान्ड लेटर’ का लागि म्यानपावर कम्पनीले कमिसनबापत खर्चिने रकमको हिस्सा पनि महँगो छ ।कतारका लागि पूर्वराजदूत कोइरालाको विश्लेषणमा म्यानपावर कम्पनीले ‘डिमान्ड लेटर’ का लागि ४/५ सय अमेरिकी डलरसम्म कमिसन दिन्छन्, जुन रकम हुन्डीमार्फत जाने गरेको श्रमविज्ञ गुरुङको भनाइ छ । यसरी हेर्दा पनि कामदार कोटाका लागिसमेत रोजगारदाता देशका म्यानपावर एजेन्टलाई तिर्नुपर्ने पैसाको रूपमा रेमिट्यान्स विभिन्न बाटोबाट उतै फर्किन्छ ।म्यानपावर कम्पनीले विदेशी एजेन्टलाई दिने कमिसनको हिस्सा पनि निकै ठूलो हुन्छ । अहिले पनि एउटा भिसाका लागि कम्तीमा ४ सय ५० डलर कमिसनको हिसाबमा म्यानपावर कम्पनीबाट विदेश गएका करिब ३ लाख कामदारको डिमान्ड लेटरका लागि १३ करोड ५० लाख डलर अर्थात् करिब १४ अर्ब ८५ करोड रुपैयाँ कमिसनबापत रकम विदेशिन्छ ।",
    "category": "politic"
  },
  {
    "text": "३ पुस, काठमाडौं । आइएमएस मोटर्सले काठमाडौंको नक्सालमा अत्याधुनिक तथा सुविधासम्पन्न शो-रुम खोलेको छ । साङयोङ गाडी विक्री गर्दै आएको कम्पनीले प्रहरी हेडक्वार्टर अगाडि नयाँ शो-रुबाट सेवा थालेको हो । नेपालका लागि दक्षिण कोरियाका राजदूत चो योंग-जिनले एक भब्य समारोहबीच शो-रुमको उद्घाटन गरे । शो-रुम उद्घाटन गर्दै राजदूत योंग जिनले साङयोङले नेपालमा बजार विस्तार लगेकोमा खुसी ब्यक्त गर्दै कोरियाली उत्पादनको गुणस्तरीयता नै महत्वपूर्ण भएको बताए । उनले यो शो-रुम खुलेपछि ग्राहकले अझ सरल रुपमा स्तरीय सेवा पाउने विश्वास ब्यक्त गरे । कार्यक्रममा आइएमएस ग्रुपका अध्यक्ष दीपक मल्होत्रा, प्रेसिडेन्ट तथा सिइओ दिकेश मल्होत्रा लगायतको सहभागिता थियो । अध्यक्ष मल्होत्राले कम्पनीले बिक्री सञ्जालको विस्तारमा कम्पनी केन्द्रित भएको भन्दै साङयोङले आफ्नो सेवालाई झ प्रभावकारी बनाउने प्रतिवद्धता जनाए । कम्पनीले शो-रुम स्थापना तथा क्रिशमसको अवसर पारेर आइएमएस मोटर्सले सामङयोङ गाडीको खरिदमा ५ लाख रुपैयाँसम्मको नगद छुटको घोषणा गरेको छ । यो अफर जनवरी ६सम्मका लागि लागू गरिएको म्पनीले जनाएको छ । नयाँ शो-रुमले एक्सएलभी, कोरान्डो, रेक्सटन, एक्टयोन, जलगायतका लक्जरी एसयुभी तथा पिक-अपका मोडलहरु प्रस्तुत गरेको छ । विभिन्न फिचर्सयुक्त साङयोङ गाडी नेपाली बजारमा प्रभाव छाड्न सफल भइसकेको छ । प्रशस्त पार्किङ सुविधासहित नक्सालमा साङयोङको शो-रुम खुलेको हो । अब साङयोङले आफ्नाा डिलरसीप बढाएर देशभरका प्रमुख शहरहरुमा बिक्री सञ्जाल विस्तारको योजना बनाएको छ । नेपालमा रहेको अटोको उदाउँदो बजारलाई अझ प्रवर्द्धन गर्न आइएमएस ग्रुपले योगदान गरेको छ ।",
    "category": "automobiles"
  },
  {
    "text": "२७ असार, काठमाडौं । नेपाली मोटरसाइकल बजारमा नयाँ स्टाइलिस मोडल प्रवेश गरेको छ । भारतीय चर्चित बाइक निर्माता बजाजले ‘भि १५’ नेपाल भित्राएको हो । बजाजको नेपाली बिक्रेता हंसराज हुलासचन्द एन्ड कम्पनीले राजधानीमा भव्य समारोहबीच ‘भि १५’ बाइक सार्वजनिक गर्यो । यो बाइकमा हाई टेक डिटीएस–आई १५० सीसीको इञ्जिन जडित छ । नेपाली बजारमा यसको मूल्य २ लाख ४ हजार ९ सय रुपैयाँ तोकिएको छ । सुलभ मूल्यको उत्कृष्ट बाइक भएको हुँदा नेपालमा लोकप्रिय हुने कम्पनीको विश्वास छ । नेपालका सडकहरुको अध्ययन गरेर ‘भि १५’ बाइक बजारमा ल्याएको कम्पनीका प्रबन्ध निर्देशक शेखर गोल्छाले बताए । नेपालको कच्ची सडक, पिच रोडमा भएका खाल्डाखुल्डी, अव्यवस्थित ट्राफिक जाममा यो बाइक उत्कृष्ट रहेको गोल्छाको भनाई छ । एक्स्ट्रा ग्रिपका लागि चौडा टायरहरु, सिंगल र डबल सिटर बनाउने व्यवस्था, उत्कृष्ट व्यालेन्स, पृथक एवं शक्तिशाली धातुको बलियोपन, आकर्षक तथा स्टाइलिस डिजाइन यो बाइकका विशेषताहरु हुन् । ‘भि १५’ ले ५५०० आरपिएममा १३ एनएमको अधिकतम टर्क उत्पादन गर्छ । यसमा टेलिस्कोपिक फ्रन्ट सस्पेन्सन र हाइड्रोलिक रियर सस्पेन्सन रहेको छ । बाइकको अगाडिको चच्कामा डिस्क ब्रेक र पछाडिको चक्कामा ड्रम ब्रेक राखिएको छ । दुबै ट्युबलेस टायर हुन् । बाइकमा पाँच स्पिड म्यानुअल गियरवक्स र वेट मल्टिप्लेट क्लच जडान गरिएको छ । यसमा १३ लिटरको मेटलबाट बनेको इन्धन ट्यांकी छ । यो बाइकले प्रतिलिटर ५० देखि ५५ किलोमिटरसम्म माइलेज दिने कम्पनीले दाबी छ । ‘भि १५’ पर्ल ह्वाइट र इबोनी ब्ल्याक गरी दुई कलरमा उपलब्ध छ । १३५ किलो तौल रहेको बाइकको ग्राउन्ड क्लियरेन्स १६५ मिलिमिटर र ह्वीलबेस १३१५ मिलिमिटर रहेको छ । नेपालमा बजाज बाइक लोकप्रिय बनेको छ । नेपाली बाइक बजारमा बजाजको हिस्सा ४५ प्रतिशत पुगेको प्रबन्ध निर्देशक गोल्छाले दाबी गरे । खासगरी बजाजको बक्सर, पल्सर, एभेञ्जर, सिटी १०० मोडल सर्वाधिक लोकप्रिय छन् । नेपालमा करीव १ लाख ७० हजार टु ह्वीलर्स बिक्री हुन्छन् । जसमध्ये १ लाख ३० हाराहारीमा बाइक र बाँकी स्कुटर रहेका छन् ।",
    "category": "automobiles"
  },
  {
    "text": "भुवन पौडेल काठमाडौं, २३ वैशाख – मुलुकमा लगानीमैत्री वातावरण न्यून भए पनि वित्तीय क्षेत्रमा खासै असर परेन । आर्थिक वृद्धिदर ०.७७ प्रतिशतमा खुम्चिएका बेला वाणिज्य बैंकको नाफा भने करिब ३० प्रतिशत बढेको छ । भूकम्प र नाकाबन्दीले आर्थिक गतिविधि स्थिर भइरहँदा वाणिज्य बैंकको कार्य सम्पादन सकारात्मक देखिएको हो । चालू आर्थिक वर्षको चैत मसान्तसम्मको अपरिष्कृत वित्तीय विवरणअनुसार ११ वाणिज्य बैंकको खुद नाफा बढेको छ । हालसम्म प्रकाशित विवरणमध्ये नबिल, ग्लोबल आईएमई, नेपाल इन्भेस्टमेन्ट र एभरेस्ट बैंकको खुद नाफा १ अर्बभन्दा बढी छ । गत आवको सोही अवधिमा नबिल बैंकको नाफामात्र १ अर्बभन्दा माथि थियो । चालू आवको चैतसम्ममा नबिल बैंकको खुद नाफा २ अर्ब रुपैयाँभन्दा धेरै छ । चालू आवमा वित्तीय क्षेत्रमा देखिएको अधिक तरलता (लगानीयोग्य पुँजी)ले ब्याजदर पनि घटेको छ । लगानी क्षेत्र अभावमा वित्तीय क्षेत्रमा तरलता बढेको हो । बैंक वित्तीय संस्थाले लगानी गर्न नसकेपछि नेपाल राष्ट्र बैंकलाई समेत तरलता व्यवस्थापनमा हम्मेहम्मे प¥यो । यस्तो अवस्थामा पनि ११ वाणिज्य बैंकले ९ अर्ब ९० करोड ५९ लाख रुपैयाँ खुद नाफा गरेका छन्, जुन गत वर्षको चैत मसान्तसम्मको तुलनामा २९.८४ प्रतिशत बढी हो । गत वर्षको सोही अवधिमा यी बैंकले ७ अर्ब ६२ करोड ९० लाख रुपैयाँ खुद नाफा गरेका थिए । वाणिज्य बैंकले निक्षेप र कर्जाबीचको अन्तर (स्प्रेड दर) बढाएकाले नाफा बढेको हो । राष्ट्र बैंकका अनुसार स्प्रेड दर ५ प्रतिशतभन्दा बढी हुनु हुँदैन । तेस्रो त्रैमासमा बैंकहरूको स्प्रेड दर बढेको सानिमा बैंकका प्रमुख कार्यकारी अधिकृत भुवनकुमार दाहालले बताए । “स्प्रेड दर बढेकाले ब्याज आम्दानी बढेको हो ।” पहिले ३ प्रतिशतसम्मको स्पे्रड दर अहिले ५ प्रतिशतनजिक छ । बैंकहरूको आम्दानीको प्रमुख स्रोत नै ब्याज हो । चैतसम्ममा ११ वाणिज्य बैंकको मात्र ब्याज आम्दानी १६ अर्ब ७० करोड रुपैयाँ छ, यो गत आवको चैतसम्मको तुलनामा २ अर्ब ८७ करोड धेरै हो । गत वर्षको सोही अवधिमा ११ बैंकले १३ अर्ब ८३ करोड रुपैयाँ खुद ब्याज आम्दानी गरेका थिए । बैंकहरूले विदेशी विनिमयबाट गर्ने आम्दनीमा सुधार आएकाले पनि खुद नाफा बढेको दाहालले बताए । लगानीका क्षेत्र सीमित भएपछि बैंकहरूले विदेशी विनिमयलाई आम्दानीको दोस्रो बलियो स्रोत बनाएका हुन् । चालू आवको चैतसम्ममा ११ बैंकले १७ अर्ब ७८ करोड रुपैयाँ विदेशी विनिमयबाट कमाएका छन्, जुन गत आवको सोही अवधिको तुलनामा ३ अर्ब ६९ करोड बढी हो । गत आवको चैतसम्ममा यी बैंकले १४ अर्ब ९ करोड विदेशी विनिमयवाट आम्दानी गरेका थिए । बैंकले तरलता बढे पनि निक्षेपमा दिने ब्याजको तुलनामा कर्जामा लिने ब्याज कम घटाएकाले पनि नाफा बढेको हो । बैंकहरूले न्यून ब्याजदरमा निक्षेप लिए तर पुरानो र नयाँ कर्जाको ब्याज भने खासै घटाएनन् । त्यसले पनि नाफा सकारात्मक बनेको हो । ११ वाणिज्य बैंकको नाफामा ३०% वृद्धि",
    "category": "bank"
  },
  {
    "text": "मिस नेपाल युएस २०१३ की विजेता वर्तिका राई गीति संग्रह बिम्बाकाश लिएर सांगीतिक आकाशमा देखिएकी छन् । अल्बममा उनी आफैंले लेखेका र संगीत भरेका ६ वटा गीत छन् । राईले फागुनको अन्तिम साता न्यूयोर्कबाटै अल्बम सार्वजनिक गरेकी हुन् । त्यसो त उनले सात वर्षको उमेरमै काठमाडौंको बूढानीलकण्ठ स्कूलको कार्यक्रममा पहिलोपल्ट गाएकी थिइन् । एसएलसीपछि उनले गुरुदेव कामतसँग आधुनिक गायन कलाको प्रशिक्षण लिइन् । श्रुति प्रधानसँग पश्चिमा संगीतको औपचारिक ज्ञान समेत हासिल गरिन् । पछिल्लो समय अमेरिकामा बस्दै आएकी राईले अहिले १९७४ एडीका पूर्व सदस्य फिरोज स्याङ्देनसँग सिकिरहेकी छिन् । जर्जियास्थित वेस्लेयन कलेजमा वाणिज्य संकायकी विद्यार्थी उनी आफ्ना सबै गीत यथार्थपरक रहेको बताउँछिन् । “कल्पनाशीलता भन्दा वास्तविक पात्र वा घटनालाई गीतमार्फत उन्ने प्रयत्न गरेकी छु”, उनी भन्छिन् । अल्बमको शीर्ष गीत बिम्बाकाशको म्युजिक भिडियो युट्यूबमा २ लाख ५० हजार पटक भन्दा बढी हेरिसकिएको छ । बिम्बाकाशमा वर्तिका",
    "category": "entertainment"
  },
  {
    "text": "नेकपा माओवादीका महासचिव नेत्रविक्रम चन्दले विस्तृत शान्ति सम्झौताको १० वर्षमा जनतालाई बेइमानी मात्रै भएकाले खुसी नहुन कार्यकर्तालाई आग्रह गरेका छन् । सम्झौताको एक दशक पुगेको अवसरमा राजधानीमा आइतबार पार्टीनिकट मानव अधिकारवादी संस्था जनअधिकार अभियान नेपालले आयोजना गरेको अन्तक्र्रियामा बोल्दै चन्दले यस्तो बताएका हुन् । यो खबर हामीले आजको कान्तिपुरबाट लिएका हौ। ‘प्रचण्डको सरकारले हामीलाई महँगीविरुद्ध र राष्ट्रियताको पक्षमा पोस्टर टाँस्नसमेत दिएन, पञ्चायतमा समेत यति साह्रो हुँदैनथ्यो, के अब हाम...",
    "category": "sports"
  },
  {
    "text": "सन्तानको पहिलो विद्यालय घर हो र सबभन्दा ठूला गुरु बाबु आमा हुन् । अभिभावक पछि मात्र विद्यालयका गुरुहरुको भूमिका हुने तथ्य त प्रमाणित नै भैसकेको छ । अभिभवाक भनेका गुरु हुन् । अर्थात सत्य बाटो देखाउने मार्गदर्शक पनि हुन् । तर, यहाँ एक अभिभावकले आफ्नै सन्तानलाई सत्य बाटोमा मार्गदर्शन गर्नुको सट्टा उल्टै गलत कार्यमा साथ दिएका छन् । राजस्थानका एक युवकका गलत हर्कतमा उनकी आमाले पनि साथ दिएकी हुन् । प्रहरीका अनुसार बाबु कामका लागि बाहिर देश गएका बेला छोराले गलत काम सुरु गरेका थिए । यी दुवै आमाछोरालाई राजस्थानको अजमेरबाट आमाछोरालाई पुलिसले सोमबार रंगेहात गिरफ्तार गरेको छ । दुवै मिलेर चोरी गरिरहेको अवस्थामा गिरफ्तार गरेर प्रहरीले आमाछोराबाट २२ मोबाइल र ३४ वटा खाली पर्स बरामद समेत गरेको छ । पुलिसका अनुसार मानिसको भीड लागेको मौकामा यी आमा र छोरा मिलेर मोबाइल फोन र पर्स चोरी गर्थे । चोरी गर्न छोराले गरेको प्रस्ताव आमाले स्वीकारेपछि दुवै चोर बनेका हुन् । भारतीय सञ्चारमाध्यममा उल्लेखित समाचार अनुसार राजस्थानको दरगाहमा एक व्यक्तिले पुलिसमा मोबाइल फोन चोरी भएको भन्दै उजुरी दर्ता गरेका थिए । उजुरी र पीडित व्यक्तिले बताएको हुलियाअनुसार पुलिसले आमा र छोरालाई खोज्न सुरु गरेको थियो । त्यसपछि पुलिसले पश्चिम बंगाल निवासी आमा मरजीना र छोरा मोहम्मद मुश्ताकलाई गिरफ्तार गरेको हो । उनीहरुबाट पुलिसले २२ मोबाइल र ३४ खाली पर्स भेट्टायो । त्यहाँ चोरी हुन थालेपछि प्रहरीमा उजुरी बढ्न थालेको थियो । पुलिस अहिले आरोपी आमाछोरालाई हिरासतमा राखेर सोधपुछ गरिरहेको छ । स्मरण रहोस् राजस्थान भारतीय प्रधानमन्त्री नरेन्द्र मोदीको गृहराज्य हो ।",
    "category": "world"
  },
  {
    "text": "२ साउन, काठमाडौं । कुमारी बैंकको विषेश साधारणसभाले एनसीसी बैंकलगायत अन्य ४ वटा वकास बैंकसँगको मर्जर तोडेको छ । बैंकको शुक्रबार भएको साधारणसभामा बहुमत सेयरधनीले मर्जरको विपक्षमा मतदान गरेपछि यी संस्थाहरुबीचको मर्जर प्रक्रिया टुंगिएको हो । बैंकको सञ्चालक समिति मर्जरको पक्षमा रहेपछि ५० प्रतिशतभन्दा बढी सेयरधनीले कुमारी बैंकसँग मर्जरमा जान नहुनेमा मत खसालेका छन् । शुक्रबार मर्जरमा जाने कि नजाने भनेर बैंकले सेयरधनीलाई गोप्य मतदान गराएको थियो । ‘सञ्चालक समिति मर्जरमा जान चाहेपनि सेयरधनीहरु मर्जरमा जान नचाहेको देखियो,’ राष्ट्र बैंकका एक अधिकारीले अनलाइनखबरसँग भने- ‘अव के गर्ने भनेर उहाँहरुले नै विकल्प खोज्ने हो ।’ राष्ट्र बैंकले गत आर्थिक वर्षको मौदि्रक नीतिमार्फत ०७४ असार मसान्तसम्ममा वाणिज्य बैंकको न्यूनतम चुक्ता पुँजी ८ अर्ब रुपैयाँ हुनुपर्ने घोषणा गरेको थियो । चुक्ता पुँजी बढाउने दबाबमा यी दुई वाणिज्य बैंक अन्य चार विकासबैंकसहित मर्जरमा जानका लागि गत पुसमा सैद्दान्तिक सहमति गरेका थिए । मर्जर सफल भएको भए मर्जपछि बन्ने बैंकको चुक्ता पुँजी ७ अर्ब ३४ करोड रुपैयाँ पुग्ने थियो । सैद्दातिक सहमतिमा मर्जरपछि केसीसी बैंकको नामबाट सञ्चालन हुने उल्लेख थियो । हाल एनसीसी बैंकको चुक्ता पुँजी २ अर्ब ३५ करोड र कुमारी बैंकको चुक्ता पुँजी २ अर्ब ७० करोड रुपैयाँ छ । यी दुबै बैंकले मर्जरमा नगई राष्ट्र बैंकले तोकेको समय ०७४ असार मसान्तमा तोकिएको न्यूनतम चुक्ता पुँजी ८ अर्ब रुपैयाँ पुर्‍याउन सक्ने संभावना छैन । उता एनसीसी बैंकको यही असार २९ गते सम्पन्न साधारणसभाले पनि मर्जरमा जाने सञ्चाकल समितिको प्रस्ताव पारित गरेको थियो । ‘कुमारी बैंकको साधारणसभाले मर्जरप्रक्रियाबाट बारिहरिने निर्णय गरेको छ,’ एनसीसी बैंककी प्रवक्ता बन्दना पाठकले अनलाइनखबरसँग भनिन्- ‘अब हामीले अर्कै पार्टनर खोज्नुपर्ने भएको छ ।’ एनसीसी बैंकको सञ्चालक समितिमा विवाद उत्पन्न भएपछि २०७० माघ २१ गते राष्ट्र बैंकले सञ्चालक समितिमाथि हस्तक्षेप गरेको थियो । राष्ट्र बैंकले एनसीसीका वित्तीय सूचकांकहरुमा सुधार गरेपनि अन्य संस्थाहरुसँग मर्जरमा लगेर मात्रै आफु बारिहरिने बताएको थियो । राष्ट्र बैंकले सम्हालेको व्यवस्थापनकै दबाबमा एनसीसी बैंक मर्जर प्रक्रियामा गएको हो । कुमारी बैंकको साभारणसभामा बोल्ने वक्ताहरुले एनसीसीसहित अन्य विकाससँग हुने मर्जरले कुमारीलाई फाइदा नगर्ने तर्क गरेका थिए । कुमारीका संस्थापक सेयरधनीहरुका अनुसार कम्पनीको आर्थिक अबस्था अन्यको भन्दा निकै बलियो रहेको र यसै बर्ष मुनाफासमेत दिनसक्ने अवस्था रहेकोले एनसीसीलगायतसँग मर्जरमा जानु उपयुक्त देखिएन । ड्यु डिलिजेन्स अडिट -डीडीए)मा कुमारी र एनसीसीको सेयर स्वप रेसियो बराबर कायम गरिएको थियो भने अन्य विकास बैंकहरुको भने कम रहेको थियो । इन्प| ??स्ट्रक्चर डेभलपमेन्ट बैंकमा १०० कित्तता हुनेले मर्जपछि बन्ने संस्थाको ७० कित्ता, इन्टरनेशनल डेभलपमेण्ट बैंकको ७३ कित्ता, एपेक्स डेभलपमेन्ट बैकका सेयरधनीले ४८ कित्ता र सुपि्रम डेभलपमेण्ट बैंकका सेयरधनीले ७७ कित्ता सेयर पाउने गरी स्वाप रेसियो कायम गरिएको थियो । सबै तयारी भइसकेको अवस्थामा कुमारी पछि हटदा अप्ठ्यारो परिस्थिति सिर्जना भएको एनसीसीका अधिकारीहरु बताउँछन् ।",
    "category": "bank"
  },
  {
    "text": "रवीन्द्र घिमिरे २९ मंसिर, काठमाडौं । चीन सरकारले नेपाललाई अनुदानमा २० वटा विद्युतीय बस दिने भएको छ । ती अत्याधुनिक एवं ठूला इलेक्ट्रिक बसहरु साझा यातायातमार्फत सार्वजनिक सवारीका रुपमा उपत्यकामा प्रयोग हुनेछन् । स्थानीय विकास मन्त्रालयमार्फत चीन सरकारले नेपाललाई २० वटा इलेक्ट्रिक बस दिन लागेको महनगरपालिकाका प्रवक्ता ज्ञानेन्द्र कार्कीले अनलाइनखबरलाई जानकारी दिए । यी बसहरू व्याट्री चार्ज गरेर चलाउन सकिन्छ । चीनले काठमाडौं महानगरपालिकालाई ती बस हस्तान्तरण गर्ने तय भएको छ । सहयोगसम्बन्धी सम्झौतामा हस्ताक्षर गर्न महानगरपालिकाको एक टोली चीन जाने तयारीमा छ । महानगरपालिकाले चीनसँग थप १० वटा विद्युतीय बस पनि खरिद गर्ने तयारी गरेको छ । किनिएका समेत गरी चीनबाट नेपालले ३० वटा विद्युतीय बस ल्याउनेछ । महानगरले साझा यातायातलाई दिने महानगरपालिकाले अनुदानमा प्राप्त विद्युतीय बस साझा यातायातमार्फत सञ्चालन गर्ने कार्कीले बताए । ‘हामी आफैं बस चलाउँदैनौं, साझालाई सार्वजनिक यातायात सञ्चतालनको अनुभव छ । त्यसैले उसैसाग समन्वय गरेर इलेक्ट्रिक बसहरु चल्छन् ।’ कार्कीले भने- ‘विद्युतीय सवारीलाई प्राथमिकता दिने कुरा चलिरहँदा यसको प्रयोग परीक्षणका रुपमा हुनेछ ।’ भारतीय नाकाबन्दीपछि इन्धनको अभाव हुँदा नेपालमा विद्युतीय सवारीको आवश्यक्ता महशुस भइरहेका बेला चीनले बसहरु दिन लागेको हो । चीन विद्युतीय सवारी साधनको प्रयोगमा निकै अब्बल राष्ट्र मानिन्छ । चीनमा विद्युतीय सवारीको प्रयोग बढाउन तेलमा ६७ प्रतिशतसम्म कर लगाउने गरिएको छ । अनुदानमा पेट्रोल सहयोग दिइसकेको चीनले नेपाललाई इन्डक्सन चुल्हो पनि अनुदानमा दिँदैछ ।",
    "category": "automobiles"
  },
  {
    "text": "नेपालगञ्जबाट हुने चार्टर्ड उडान बन्द, समान भाडा तोकियो १० जेठ, नेपालगञ्ज । बाँकेको नेपालगञ्जबाट प्रदेश नम्बर ५, ६ र ७ का पहाडी क्षेत्रमा गरिने चार्टर्ड उडान बिहीबारबाट बन्द भएको छ । चार्टर्ड उडानका नाममा यात्रुबाट चर्को भाडा असुली हुन थालेपछि उडान बन्द गर्ने निर्णय गरिएको नागरिक उड्डयन कार्यालय नेपालगन्जका प्रमुख प्रतापबाबु तिवारीले जानकारी दिए । निजी विमानले चार्टर्ड उडानको नाममा दोब्बरभन्दा बढी भाडा असुल्दै आएका थिए । तिवारीका अनुसार अब समान भाडादर कायम गरिएको छ । नयाँ भाडादर पहिलेको सहुलियत दरभन्दा अलिक महँगो र चार्टरभन्दा सस्तो पर्ने छ । यसअघि सातामा एक दिन मात्र सहुलियत उडान हुने गरेको थियो । चार्टर्ड उडान बन्द गरेर समान भाडादर तोकिएपछि सबै यात्रुले तोकिएको समान भाडामा यात्रा गर्न पाउने सुनिश्चित भएको छ । हाल नेपालगन्जबाट तारा, सीता, समीट र नेपाल एयरलाइन्सले पहाडी जिल्लामा विमान सेवा सन्चालन गर्दै आएका छन् । २०७५ जेठ १० गते ८:३२ मा प्रकाशित (२०७५ जेठ ११ गते १४:२०मा अद्यावधिक गरिएको)",
    "category": "tourism"
  },
  {
    "text": "नेपालको गण्डकी प्रदेशमा खेलकुद विकासका लागि बेलायतमा रहेका नेपालीले सहयोग प्रतिबद्धता जनाएका छन् । गण्डकी प्रदेशका नवनियुक्त सदस्य–सचिव तेजबहादुर गुरुङको सम्मानमा आइतबार आयोजित भर्चुअल कार्यक्रममा सहभागी बेलायतका नेपाली अभियन्ताहरूले आफ्नो तर्फबाट आर्थिक र भौतिक सहयोग प्रतिबद्धता जनाए ।",
    "category": "sports"
  },
  {
    "text": "राजविराज, १६ चैत । नेपाल पत्रकार महासंघका पूर्व केन्द्रीय उपाध्यक्ष समेत रहेका वरिष्ठ पत्रकार शिवहरि प्रसाद भट्टराईले मधेशको संवेदनशीलतालाई प्रमुख तीन दलले बुझ्न नसके अबको दश वर्षभित्र मधेश अलग हुने बताएका छन् । नेपाल पत्रकार महासंघको स्थापना दिवसको अवसरमा बुधवार शाखा सप्तरीले आयोजना गरेको ‘पत्रकारको सुरक्षा एवम् आन्दोलनमा छाती र टाउकोमा गोली ?’ विषयक अन्तरक्रिया कार्यक्रममा बोल्दै उनले यस्तो कुरा बताएका हुन् । वरिष्ठ पत्रकार भट्टराईले देश दुईटा अतिवादको चपेटमा फँस्दै गईरहेको बताउँदै भने ‘मधेशको संवेदनशीलतालाई प्रमुख तीन दल कांग्रेस, एमाले र माओवादीले बुझ्न सकेनन् भने अबको दश वर्षभित्र मधेश अलग हुने निश्चित छ ।’ मधेशीलाई भारतसँग दाँजेर हेर्नु दुर्भाग्यपूर्ण भएको भन्दै सरकारी तलब खाने प्रहरीले समेत मधेशी जनतालाई मोदीको छोरा भन्नु कहाँसम्मको न्यायसङ्गत हो ? भनी प्रति प्रश्न गरे । वरिष्ठ पत्रकार भट्टराईले भने ‘जनताले तिरेको करबाट तलब खानेहरुहरुले मधेशी जनतालाई भारतसँग दाँज्नु भनेको केहो ?, यो अतिवाद होइन भने के हो ?’ सोही कार्यक्रममा बोल्दै प्रेस काउन्सिल नेपालका पूर्व सदस्य मुरली प्रसाद यादवले मलेठ घटनामा जसरी प्रहरीले मधेशीलाई समातेर टाउका र छातीमा गोली हानेको छ, यसबाट प्रष्ट हुन्छ कि मधेशलाई देशबाट अलग गर्न खोज्दैछ । समयमै शासकवर्ग गम्भीर भएर मधेशीमाथिको विभेदपूर्ण व्यवहार नसच्याए मधेश अलग हुने मार्ग प्रशस्त हुने उनले बताए । नेपाल पत्रकार महासंघ सप्तरीका पूर्व सभापति विष्णु कुमार मण्डलले गलत सूचना सम्प्रेषणका कारण मलेठ घटना भएको बताउँदै घटनामा संलग्न प्रहरी प्रशासनलाई हदैसम्मको कार्वाही हुनुपर्नेमा जोड दिए । सोही कार्यक्रममा नेपाल पत्रकार महासंघका केन्द्रीय पार्षद श्यामसुन्दर यादवले सप्तरीको मलेठ घटनामा प्रहरीले अन्तर्राष्ट्रिय मानव अधिकारको धज्जी उडाएको भन्दै उक्त घटना नश्लीय मानसिकताको नमूना भएको बताए । शान्तिपूर्ण प्रदर्शनमा प्रहरीले टाउका र छातीमा निसाना बनाएको बताउँदै उनले भने ‘जनताको टाउका र छातीमा गोली ठोक्ने प्रहरी कसरी जनताको सेवक हुनसक्छ, घटनाको दोषीलाई कठघरामा उभ्याउने आँट सरकारले देखाउनुपर्छ ।’ कार्यक्रममा नेपाल पत्रकार महासंघ सप्तरीका पूर्व अध्यक्ष धीरेन्द्र प्रसाद साह, प्रेस युनियनका केन्द्रीय सदस्य अवधेश कुमार झालगायतले विचार व्यक्त गरे । महासंघका कार्यवाहक अध्यक्ष श्रवण कुमार देव तथा सञ्चालन सुधा देवले गरिन् । कार्यक्रममा जिल्लाका सुरक्षा प्रमुखहरुको समेत उपस्थिति थियो । कार्यक्रममा प्रमुख जिल्ला अधिकारी कृष्ण वहादुर कटवालले मलेठ घटनालाई दुर्भाग्यपूर्ण भन्दै सुरक्षा कमजोरी देखिएको बताउँदै आगामी दिनमा आफूहरु यस्ता घटना हुन नदिन गम्भीर रहेको बताए । आफूले मलेठ घटनामा मारिएका परिवारजनसँग प्रत्यक्ष भेटेर आएको चर्चा गर्दै आफूबाट हुनसक्ने सहयोग गर्न प्रतिवद्ध रहेको उनले बताए । कार्यक्रममा उनले भने ‘हामी सबै नेपाली हौं भने भावनालाई सबैले बुझिदिनुपर्छ, विखण्डनको कुराले देश कमजोर हुनेतर्फ सबै सचेत हुनुपर्छ ।’ (मिडियो हेर्नुहोस्)",
    "category": "politic"
  },
  {
    "text": "११ साउन, काठमाडौं । सरकारले आगामी दश वर्षभित्र नेपालमा २५ लाख २२ हजार पर्यटक भित्राउने योजना बनाएको छ । यो अवधिमा पर्यटनबाट हुने आम्दानी साढे ३ खर्ब बढी पुराउने लक्ष्य राखिएको छ । पर्यटन मन्त्रालयले बनाएको दश वर्षे राष्ट्रिय पर्यटन रणनीतिक योजना २०१६–२०२५ मा यस्तो लक्ष्य राखिएको हो । अहिले नेपालमा ८ लाखको हाराहारीमा पर्यटक आउने गरेका छन् । पर्यटन क्षेत्रबाट झण्डै आधा खर्ब आम्दानी हुने गरेको छ । पर्यटन रणनीतिक योजना असार ३१ गते मन्त्रिपरिषदको पूर्वाधार विकास समितिले स्वीकृत गरिसकेको छ । पर्यटकीय मुलुक नेपालमा रणनीतिक योजना बनाएरै पर्यटन क्षेत्रको विकासमा सरकार तातेको हो । पर्यटन मन्त्रालयले महत्वाकांक्षी १० वर्षे रणनीतिक योजना दुई चरणमा पुरा गर्ने भएको छ । रणनीतिको पहिलो चरणभित्र (२०१६–२०२०) मा पर्यटकको संख्या १३ लाख ३९ हजार पुराउने लक्ष्य राखिएको छ । पर्यटकको औषत बसाई अवधि सन् २०२० मा १४ दिन पुराइने छ । सन् २० सम्ममा पर्यटकबाट हुने आम्दानी १ अर्ब ३२१ मिलियन अमेरिकी डलर पुराउने लक्ष्य छ । यस अवधिमा मुलुकको कुल ग्राहस्थ उत्पादन (जीडीपी)मा पर्यटन क्षेत्रको योगदान ४.९४ प्रतिशत पुग्ने रणनीतिमा उल्लेख छ । यसैगरी दोस्रो चरण २०२१ देखि २०२५ सम्मको हुनेछ । रणनीतिक योजनामा २०२५ सम्ममा पर्यटकको संख्या बढाएर २५ लाख २२ हजार पु¥याउने लक्ष्य राखिएको छ । पर्यटकको औषत बसाई अवधि १५ दिन पुराइने छ । त्यस्तै पर्यटन क्षेत्रबाट ३ अर्ब ४०१ मिलियन डलर आम्दानी गर्ने योजनामा उल्लेख छ । यस अवधिमा जीडीपीमा पर्यटन क्षेत्रको योगदान ९.२९ प्रतिशत पुग्ने अपेक्षा छ । यो रणनीतिक योजनामा पर्यटकको संख्या बढाउने, उनीहरुको बसाईं अवधि लम्बाउने, राजस्व र आम्दानीमा वृद्धि गर्ने, रोजगारी बढाउने लगायतलाई प्राथमिकतामा राखिएको छ । वार्षिक पर्यटक आगमन २०२० मा १७.५ र २०२५ मा १२.५ वृद्धि हुने अपेक्षा गरिएको छ । २०१५ को भूकम्पपश्चात पर्यटक आगमन झण्डै ३२ प्रतिशत घटेकोले यसको दीर्घकालिन असर पर्ने देखिन्छ । २०१७ मा पर्यटक आगमन २०१४ को स्थितिमा पुनरावृत्ति हुनसक्ने भएकाले २०१६ र २०१७ मा २५ र २० प्रतिशतको वृद्धिदर हासिल हुने अनुमान छ । बाँकी वर्षमा पनि १२.५ देखि १७.५ प्रतिशत सम्मको वृद्धि अनुमान गरिएको छ । यो रणनीतिको पहिलो चरणमा गन्तव्य विविधीकरण र सुधारमा जोड दिइने छ । दोस्रो चरणमा नयाँ उत्पादनहरूलाई एकीकृत गर्नमा जोड दिइने भएको छ । त्यस्तै, चरण १ मा विकास गरिएका उच्च मूल्य बजार (पर्यटक) हरूलाई लक्षित गर्दै नयाँ ठाउँहरू खोलिने छ र पर्यटकीय उत्पादनका सम्भावनाहरूलाई विस्तार गरिने छ ।",
    "category": "tourism"
  },
  {
    "text": "३१,असोज, काठमाडौं । धितोपत्र बजार आज दोहोरो अंकले बढेको छ । नेपाल स्टक एक्सचेञ्जका अनुसार बजार ४६.६२ अंकले बढेको छ । दशैँपछि उच्च बिन्दुले बजार बढेको आज पहिलो पटक हो । दोहोरो अंकले बजार बढ्दा नेप्से परिसूचक एक हजार ५६४ बिन्दुमा पुगेको छ । बजारमा लगानीकर्ता सम्हालिएर लगानी गर्न थालेको तथा राजनीतिकरुपमा पनि निर्वाचनको माहोल बनेकाले विश्वास बढेको विश्लेषण गरिएको छ । यस्तै ‘क’ वर्गका कम्पनीको सेयर मापन गर्ने सेन्सेटिभ परिसूचकसमेत १०.२१ बिन्दुले उकालो लागेको छ । कूल १६३ कम्पनीको १४ लाख ५६ हजार ६३७ कित्ता सेयर ६० करोड ५० लाख सात हजार ६१४ मूल्यमा खरिद बिक्री भएको हो । स्टकका अनुसार बैंकिङ ४८.६६, होटल ७८.०५, विकास बैंक ५७.३६, जलविद्युत् ५२.५५, वित्त क्षेत्र ९.९, बीमा समूह २६४.७५ र अन्य समूह ०.२८ बिन्दुले बढ्दा व्यापार क्षेत्र भने ४.२२ बिन्दुले ओरालो लागेको छ ।",
    "category": "bank"
  },
  {
    "text": "राजविराज, १९ चैत । स्वतन्त्र मधेश गठबन्धनका केन्द्रीय संयोजक डा. सीके राउतको रिहाइको माग गर्दै शनिवार सप्तरीको गाउँगाउँमा मोटरसाइकल र्यालीको आयोजना गरियो । डा. राउतलाई गैरकानूनी रुपमा पक्राउ गरी हिरासतमा राखेकोमा अविलम्व रिहाईको माग गर्दै सप्तरी गठबन्धनले विभिन्न गाउँहरुमा मोटरसाइकल र्यालीको आयोजना गरेको हो । राजविराज नगरपालिकाबाट निकालिएको र्याली जमुनी मधेपुरा, खुरहुरिया, बाजितपुर, अण्डीपटी, धौनकी, सिम्राहासिंगियोन, मलेकपुर, पत्थरगाडा, बेल्ही चपेना, अर्नाहा, ब्रहम्पुर, भीमपुर, छातापुर, ललितपुर, विसहरिया, पातो, अर्नाहा, कबिलासा, नर्घो, हर्दिया, कटैयालगायतका गाउँहरु हुँदै जिल्लाको पश्चिमी गाउँ तथा चौकहरुमा र्याली परिक्रमा गरेको गठबन्धनका जिल्ला संयोजक सुरेन्द्र मधेशीले जानकारी दिएका छन् । उनका अनुसार मोटरसाइकल र्यालीका क्रममा विभिन्न गाउँका सर्वसाधारण जनतालाई गैरकानूनी रुपमा डा. राउतलाई हिरासतमा राखिएकोबारे जानकारी गराईएको छ । डा. राउतलाई जनकपुर स्थितको डेराबाट गत माघ २० गते प्रहरीले पक्राउ गरी साङ्गठनिक अपराध मुद्दामा सिरहाको लहान स्थित ईलाका प्रहरी कार्यालयमा राखिएको छ । उनीसँगै पक्राउ परेकाहरुमध्ये केही विरामी पर्दा समेत बेवास्ता गर्दैआएको गठबन्धनको आरोप छ । (भिडियो हेर्नुहोस्)",
    "category": "politic"
  },
  {
    "text": "चीनले विश्वको सर्वोच्च शिखर सगरमाथाको उत्तरी आधार शिविरनजिकै अन्तर्राष्ट्रिय पर्वतारोहण केन्द्र बनाउने घोषणा गरेको छ । चीनले तिब्बतमा पर्यटनको थप विकास गर्न विकट हिमालको काखमा आधारभूत प्रबन्धसहितको सुविधासम्पन्न केन्द्र बनाउन लागेको हो । चीनको तिब्बत स्वायत्त प्रदेशको कङ्खर टाउनसिपमा आगामी वर्ष सन् २०१७ देखि निर्माण सुरु गरेर दुई वर्षपछि सन् २०१९ मा सप्पन्न गर्ने समाचार चीनको सरकारी प्रकाशन चाइना डेलीले लेखेको छ । सगरमाथाको उत्तरी मोहोडादेखि उत्तरतिरको भूभागमा ८४ हजार ३ सय २० वर्गमिटर क्षेत्रफलम...",
    "category": "sports"
  },
  {
    "text": "विद्युतीय कार निर्माता अमेरिकी कम्पनी टेस्लाले चीनको मन जित्ने प्रयास गरिरहेको छ ।गत हप्ता टेस्लाका एक कार्यकारीले चिनिया अधिकारीसँगको कुराकानीमा यो प्रष्ट पारेका छन् कि टेस्लाले संकलन गर्ने चिनियाँ उपभोक्ताका डाटाहरु चीनको सिमानाभित्रै भण्डारण गरिनेछ ।टेस्ला चाइनाका अन्तराष्ट्रिय मामिला उपाध्यक्ष ग्रेस ताओ लिनले चिनियाँ अधिकारीहरुसँगको कुराकानीमा टेस्लाद्वारा चीनमा संकलित डाटा देश बाहिर नलगिने प्रष्ट पारेका चिनियाँ सरकारी सञ्चार माध्यमको भनाइ छ ।टेस्लाका कारमा राखिएका क्यामराहरु जासुसीका लागि प्रयोग गरिएको आरोपमा चिनियाँ सेनाले टेस्लाका गाडीहरुलाई सैनिक कार्यालयको आसपासमा गुड्नमा प्रतिबन्ध लगाएको भन्ने समाचार सार्वजनिक भएसँगै टेस्लाको यस्तो प्रतिबद्धता बाहिर आएको हो ।टेस्लाले पछिल्लो समयमा आफ्नो कारमा देखिएका विभिन्न प्राविधिक समस्याहरुका कारण पनि आलोचना खेप्दै आएको छ ।सांघाइस्थित कारखानाबाट उत्पादिन कारको गुणस्तरको विषयमा जवाफ दिन गत फेब्रुअरीमा नियामक निकायले टेस्लालाई बोलाएको थियो ।पछिल्लो समय चीनले आफ्नो देशभित्र रहेका ठूला प्रविधि कम्पनीहरुमाथि सख्त नीति अख्तियार गर्न थालेको छ ।त्यसका लागि प्रयोगकर्ताका डाटाहरुको दुरुपयोग रोक्ने कदमलाई चीनले माध्यम बनाएको बताइएको छ ।हालैमात्र चीनले एकाधिकार कायम गर्ने क्रियाकलाप गरेको भन्दै चिनियाँ कम्पनी अलिबाबामाथि २ अर्ब ८० करोड डलर जरिवाना गरेको छ । साथै चीनले अलिबाबाको स्वामित्वको वित्तिय कम्पनी एन्ट ग्रुपमाथि चिनिया केन्द्रीय बैंकका सख्त नियमहरु लागू गरेको छ र प्रयोगकर्ताका व्यक्तिगत विवरणहरुको सुरक्षालाई मजबुत बनाउने बताएको छ ।टेस्ला सीईओ एलन मस्कले चीनलाई आस्वस्त पार्ने कोसिस गरिरहेका छन् कि टेस्लाले चिनिया काननको विपरीत कुनै पनि गतिविधि गरिरहेको छैन ।टेस्लाका कारहरु कहिल्यै पनि कुनै देशको जासुसीमा प्रयोग नगरिएको र भविष्यमा पनि नगरिने मस्कले प्रष्ट पारेका छन् । हालै चिनियाँ सरकारी सञ्चार माध्यमसँगको अन्तरवार्तामा उनले चीन सरकारको प्रसंसा गर्दै भविष्यमा टेस्लाका लागि चीन सबैभन्दा ठूलो बजार बन्ने पनि बताएका छन् ।सिएनएनबाट",
    "category": "technology"
  },
  {
    "text": "काठमाडौ‌ । प्रधानमन्त्री केपी शर्मा ओलीले साहित्य मनशान्तिको विषय हुन नसक्ने भन्दै विचारबाट निर्देशित सिर्जनाले मात्र समाजमा सन्देश दिन सक्ने बताएका छन् । प्रगतिशील लेखक सङ्घको दसौँ राष्ट्रिय सम्मेलनको उद्घाटन गर्दै प्रधानमन्त्री ओलीले ‘नेपालका जुनसुकै राजनीतिक परिवर्तनका लागि साहित्यको महत्वपूर्ण योगदान रहेको छ । साहित्यले समाजलाई सङ्गठित गर्न पनि महत्वपूर्ण भूमिका निवार्ह गर्दै आएको छ । लेखक सङ्घले त्यो भूमिका अझ बढाओस् ।” चिन्तनबिनाको साहित्यले कुनै सन्देश प्रवाह नगर्ने जनाउँदै उनले भने, “चिन्तन र साधनाबिनाको साहित्यले सन्देश प्रवाह गर्न सक्दैन, हाम्रा पुर्खाहरुले कठोर साधना गरेर महाभारत रचना गरे । हामीलाई साधना गर्ने बानी हटेर हाइकुमा आइपुग्यौं । यसको आशय हाइकुलाई अपमान होइन तर साधना र अनुसन्धान पनि हुन आवश्यक छ ।” नेपाल प्रज्ञा–प्रतिष्ठानमा दुई दिनसम्म चल्ने सम्मेलनले आगामी तीन वर्षका लागि नयाँ नेतृत्व चयन गर्नेछ । सङ्घका अध्यक्ष डा अमर गिरीका अनुसार सम्मेलनमा देशभरबाट करिब ३०० प्रतिनिधि सहभागी छन् । विसं २००९ सालमा स्थापना भएको सो संस्था सबै वामपन्थी लेखकको एक मात्र साझा संस्था हो । श्यामप्रसाद शर्माको अध्यक्षतामा सो संस्था गठन भएको थियो । सम्मेलनमा साहित्यकार खगेन्द्र सङ्ग्रौला, विमल निभा, कृष्णदास श्रेष्ठ, राम विनय, कविता पौडेल, वेणु आचार्य र झपेन्द्र वैद्यलाई सम्मानित गरियो । रासस",
    "category": "entertainment"
  },
  {
    "text": "सूचना प्रविधिको क्षेत्रमा आएको द्रूत विकासले आज विश्वलाई एउटा कुनामा सीमित गरिदिएको छ । सूचना प्रविधिको विश्व क्रान्तिमा आधुनिक विज्ञान तथा प्रविधिको खोज तथा आविस्कारबाट आएको विभिन्न वैज्ञानिक परिणाम र तर्कले अझ यसको महत्वलाई फराकिलो बनाउँदै लगेको छ । सूचना प्रवाहको छिटो, छरितो र प्रभावकारी बन्दै गएको डिजिटल सञ्चार माध्यमको रुपमा फस्टाउँदै गएको अनलाइन मिडिया तथा सामाजिक सञ्चालन सूचना प्रविधि उपयोगिताका महत्वपूर्ण आधार हुन् । नेपालजस्तो विकासोन्मुख मुलुकमा सूचना प्रविधिको सकारात्मक तथा नकारात्मक उपयोगिता देखिन्छ, तथापि सूचना प्रविधिलाई कसरी व्यवस्थित र प्रभावकारी बनाउने भन्ने राज्यको उचित नीति नहँुदा यसलाई नियन्त्रण र नियमन गर्नु चुनौतीपूर्ण बन्दै गएको छ । एक्काइसौं शताब्दीको आधुनिक युगमा सूचना तथा सञ्चार प्रविधिको भरपुर उपयोग गर्न सकेको खण्डमा मात्रै मुलुकको सर्वाङ्गीण विकास हुन्छ । सूचना प्रविधिको महत्व र उपयोगितालाई मध्यनजर गरी नयाँ बन्ने संविधानमा यसलाई स्थान दिइनुपर्नेमा सरोकारवालाले जोड दिएका छन् । आइसिटी पत्रकार विकास मञ्चले आफ्नो चौथो वार्षिकोत्सवका अवसरमा आज यहाँ आयोजना गरेको नयाँ संविधानमा सूचना प्रविधिको स्थान विषयक अन्तक्र्रियामा दलका नेता तथा सूचना प्रविधिको क्षेत्रमा संलग्न व्यक्तित्वले सूचना प्रविधिको विकास र व्यावहारिक प्रयोजनका लागि उचित नीति बनाउन जरुरी भएको बताए । पूर्वप्रधानमन्त्री एवम् नेकपा (एमाले)का नेता माधवकुमार नेपालले नयाँ संविधानमा सूचना प्रविधिको महत्वलाई स्थान दिइनुपर्ने बताए । & हामीकहाँ सूचना प्रणालीको अभाव छ, विज्ञान र प्रविधिको आविष्कार तथा खोज, अनुसन्धानका पक्षलाई व्यवहारमा लागू गर्न र सूचना प्रविधिको माध्यमबाट सेवा सुविधालाई कसरी जनतासम्म छिटो र प्रभावकारी पु& याउन सकिन्छ भन्नेतर्फ ध्यान दिन जरुरी छ& , उनले भने । नेता नेपालले सूचना प्रविधिका नयाँ आविष्कार उपयोगमा नेपाल विकसित मुलुकभन्दा कम नरहेको तर यसको राम्रोसँग प्रयोग हुनेभन्दा पनि प्रविधिको दुरुपयोग गरेर भ्रष्टाचार तथा अन्य अपराधजन्य क्रियाकलाप गर्ने प्रवृत्ति बढेको उल्लेख गरे । सभासद्द्वय दीपक कुइँकेल र बहादुरसिंह लामाले सूचना प्रविधिको महत्वलाई बुझेर संविधानमै व्यवस्था गर्न जरुरी भएको र यसका लागि निर्धारित समयमै संविधान जारी गर्न आम समुदाय सक्रिय हुनुपर्नेमा जोड दिए । प्रेस काउन्सिल नेपालका अध्यक्ष बोर्णबहादुर कार्कीले सूचना प्रविधिले आर्थिक, सामाजिक र सांस्कृतिक क्षेत्रको विकास र प्रवद्र्धनमा खेलेको भूमिकालाई मध्यनजर गरी यससम्बन्धी राज्यले उचित नीति बनाउन जरुरी भएको बताए । उनले सूचना प्रविधिको सकारात्मक र नकारात्मक उपयोग भइरहेको उल्लेख गर्दै यसलाई उपयोगी र प्रभावकारी बनाउन नयाँ संविधानमा सूचना प्रविधिको महत्वलाई ध्यान दिई भिन्न संवैधानिक आयोगका रुपमा स्थापित गरिनुपर्नेमा जोड दिए । नेपाल पत्रकार महासङ्घका अध्यक्ष डा महेन्द्र विष्टले सूचना प्रविधिको विकास र उपयोगिताको उदाहरण पछिल्लो समय फस्टाउँदै गएको डिजिटल मिडिया अनलाइन जुन अत्यन्तै प्रभावकारी रहेको र यसलाई नीतिगत रुपमा व्यवस्थापन गर्न चुनौती बढेको बताए । उनले प्रविधिको प्रवद्र्धन र उपयोग गर्न नीतिगत र व्यावहारिक बनाउन संविधानमै व्यवस्था गरिनुपर्नेमा समेत जोड दिए । सूचना प्रविधि विभागका महानिर्देशक वीरेन्द्रकुमार मिश्रले मुलुकका ग्रामीण भेगका जनतासम्म सूचना प्रविधिको पहुँज विस्तारका लागि एकीकृतरुपमा प्रभावकारी कार्यक्रम ल्याउन जरुरी भएको बताए । अधिवक्ता गान्धी पण्डित, कम्प्युटर एसोसिएसन अफ नेपाल (क्यान) का अध्यक्ष इन्जिनियर विनोद ढकाल, आइसिटी पत्रकार विकास मञ्चका महासचिव मुकुन्द्र ढुङ्गानालगायत सूचना प्रविधिको महत्वबारे प्रकाश पारे । त्यस अवसरमा विभिन्न क्षेत्रमा योगदान पु& याउने क्यानका अध्यक्ष ढकाल, पर्यटन पत्रकार मञ्चका अध्यक्ष शिव अधिकारी, आरोही दावाछिरी शेर्पा र व्यवसायी रामशरण कार्कीलगायतलाई मञ्चले कदरपत्रद्वारा सम्मान गरिएको थियो ।",
    "category": "technology"
  },
  {
    "text": "१७ कात्तिक, काठमाडौं ।गुराँस लाइफ इन्स्योरेन्सले ग्राहकका लागि नयाँ जीवन बीमा योजना ल्याएको छ। गोदावरीको एक होटलमा आयोजित अभिकर्ता भेलामार्फत कम्पनीले मंगलबार नयाँ योजना सार्वजनिक गरेको हो। प्रमुख अतिथि दीपक नेपाल तथा संचालकहरु अपछ कुमार यादव, शिव बहादुर श्रेष्ठ, मेघराज पौडेल र शम्भु प्रसाद सुवेदीले संयुक्त रुपमा नयाँ बीमा योजना सार्वजानिक गरे। कम्पनीका अनुसार ‘गुराँस सुरक्षित भविष्य जीवन बीमा’ नामको यस योजनामा बिमितको भुक्तानी अवधि सकिएपछि प्रत्येक वर्ष पेन्सनका रुपमा रकम प्रदान गरिनेछ। बीमा भुक्तानी अवधि सकिएपछि प्रत्येक वर्ष बीमाङ्कको ६ प्रतिशत रकम पेन्सनको रुपमा बिमितलाई प्रदान गरिने नायब महाप्रवन्धक नारायणकुमार भट्टराइले जानकारी दिए। उनले भने ‘भुक्तानी अवधि समाप्ति मितिसम्म बिमित जीवित रहेमा सोही मितिमा नियमानुसारको बोनस रकम भुक्तानी दिइने छ र त्यसपछि प्रत्येक वर्ष ६ प्रतिशत पेन्सनको रुपमा बिमितको उमेर ९९ वर्ष पुग्दासम्म दिइनेछ।’ यदी २५ वर्षको उमेरको ब्यक्तिले २० वर्षे अवधिको लागि यस योजनामा १ करोडको बीमा गरेमा ४५ वर्षको उमेर पुग्दा बोनस स्वरुप लगभग १ करोड (हालको प्रचलित बोनस दरलाई मध्यनजर गर्दा) दिइनेछ। त्यस पश्चात ६ लाखको दरले प्रत्येक वर्ष दिइनेछ र बीमितको मृत्यु भएमा पुनः १ करोड (बीमाङ्क रकम) इच्छाएको ब्यक्तिलाई दिइने भट्टराईले बताए। कम्पनीका अण्डरराइटिङ्ग विभाग प्रमुख सरोज बिसीले बिमितको सुविधालाई ध्यानमा राखि अन्य बीमा योजनामा झैं ऐच्छिक सुविधा स्वरुप दोहोरो दुर्घटना लाभ, बीमा शुल्क छुट सुविधा र मासिक आय सुविधाको ब्यवस्था समेत गरिएको बताए।",
    "category": "bank"
  },
  {
    "text": "६ भदौ, काठमाडौं । नेपाल इन्भेष्टमेन्ट बैंकले गत आर्थिक वर्षको नाफाबाट सेयरधनीलाई ४१ प्रतिशत लाभांस दिने घोषणा गरेको छ । गत वर्ष बैंकले २ अर्ब ५५ करोड ८ लाख रुपैयाँ खुद नफा कमाएको थियो । सो नाफाबाट बैंकले २० प्रतिशत बोनस सेयर र २१ प्रतिशत नगद लाभांस दिने घोषणा गरेको हो । इन्भेष्टमेन्ट बैंक गत आर्थिक वर्षको नाफाबाट सबैभन्दा पहिला लाभांस घोषणा गर्ने बैंक बनेको छ । बैंकको सोमबार बिहान बसेको सञ्चालक समितिको बैठकले लाभांस दिने निर्णय गरेको हो । सञ्चालक समितिको यो निर्णय पारित भए बैंकको चुक्ता पुँजी ८ अर्ब ७० करोड रुपैयाँ पुग्नेछ । हाल बैंकको चुक्ता पुँजी ७ अर्ब २५ करोड रुपैयाँ छ । यो बैंक ८ अर्ब रुपैयाँ चुक्ता पुँजी पुर्याउने पहिलो निजी क्षेत्रद्धारा प्रवर्द्धित बैंक बनेको छ । सञ्चालक समितिको यो निर्णय नियामक राष्ट्र बैंकले र बैंकको साधारणसभाले अनुमोदन गरेपछि मात्रै वितरण हुनेछ ।",
    "category": "bank"
  },
  {
    "text": "चण्डीराज अर्याल अध्यक्ष, तयारी पोसाक उद्योग संघडेढ दशकदेखि अमेरिकाले दिँदै आएको कोटा प्रणालीको खारेजी र देशभित्रको माओवादी द्वन्द्वले खस्किएको नेपाली तयारी पोसाकको बजार बढ्ने संकेत देखिएको छ । गत सातामात्रै अमेरिकी संसद्को दुवै सदनले नेपाली पोसाकलाई भन्साररहित सुविधा दिने विधेयक पारित गरेसँगै नेपाली तयारी पोसाक व्यवसायी उत्साहितमात्रै बनेका छैनन्, बजार विस्तारका लागि आन्तरिक समस्या समाधानको खोजीमा पनि छन् । २ दशकदेखि तयारी पोसाक व्यवसायमा आबद्ध नेपाल तयारी पोसाक उद्योग संघका अध्यक्ष चण्डीराज अर्याल आन्तरिक समस्या निराकरण गर्नसके नेपालले अब तयारी पोसाक व्यवसायमा छलाङ मार्न सक्ने बताउँछन् । लामो समयसम्म यो क्षेत्रमा देखिएको मन्दीकै कारण करिब ५०० उद्योग विस्थापित भएका छन् भने लाखौं मजदुरको रोजीरोटी गुमेको छ । अमेरिकी सरकारले जस्तै नेपाल सरकारले निश्चित समयका लागि प्याकेज सुविधा दिनसके नेपाली तयारी पोसाकको निकासी ३ वर्षमा दोब्बर हुने दाबी उनी गर्छन् । इन्टरवेयर नेपालका सञ्चालक अर्यालसँग अमेरिकाले दिएको भन्सार छुट सुविधासँगै नेपाली तयारी पोसाकको बजार विस्तार र त्यससँगै देखिएका अवसर, चुनौती र समग्र गार्मेन्ट उद्योगको अवस्थाबारे कारोबारकर्मी निरु अर्यालले गरेको कुराकानी : नेपाली तयारी पोसाकलाई अमेरिकी संसद्ले भन्सार छुटको सुविधा दिने घोषणा गरेको छ, यसले तपाईंहरूलाई कत्तिको उत्साहित बनाएको छ ? अवश्य पनि हामी निकै उत्साहित भएका छौं । सन् २०१५ डिसेम्बर ९ मा अमेरिकी सरकारले अबको १० वर्षसम्म नेपाली तयारी पोसाकलाई अमेरिका प्रवेशमा लाग्ने भन्सार महसुलमा छुट सुविधा दिन अमेरिकी सिनेटले बिल पास गरेको छ । यो निकै स्वागतयोग्य कुरा हो । यो सुविधाले मर्का परेको र दिनानुदिन खस्किँदै गएको तयारी पोसाकको क्षेत्र पुनः उत्थान गर्न टेवा पुग्ने सम्भावना छ । यो सुविधाबाट नेपाली व्यवसायीले के आपेक्षा गरेका छन् ? अमेरिकी सिनेटले जुन खालको सुविधा दिने घोषणा गरेको छ, त्यसबाट नेपाली गार्मेन्ट व्यवसायी उत्साहित छन् । सन् २००१ मा निर्यात जति थियो अब त्यो बिन्दुमा पु¥याउन सकिन्छ कि भन्ने आशा पलाएको छ । अर्को कुरा यो सुविधाले १५ वर्षदेखि खस्किएको निर्यात व्यापार बढ्न सक्छ भन्नेमा पनि आशावादी छौं । सुविधाको पूर्ण सदुपयोगका लागि नेपाल सरकारका विभिन्न निकायले यो क्षेत्रका उद्योगी एवं निर्यातकर्ताहरूको उद्योग पूर्ण सञ्चालनका लागि उद्योगलाई परेको समस्या समाधान गर्न जरुरी ठानेका छन् । अमेरिकी सिनेटबाट भन्सार छुट सुविधासम्बन्धी निर्णय गर्न तपाईंहरूको तर्फबाट के–कस्तो पहल भएको थियो ? हामीले वर्षांैदेखि धाइरहेको र उठाएको हो । योभन्दा राम्रो सुविधा हाम्रा लागि अरू केही हुँदैन । यहाँसम्म आउन हामीले धेरै ठाउँबाट पहल गरेका थियौं । व्यावसायिक पहलले मात्रै यो सम्भव थिएन । सरकारी तथा कूटनीतिक पहल, व्यावसायिक तथा राजनीतिक पहल पनि धेरै भए । कतिपय अवस्थामा दूतावासले पनि आवश्यक पहल कदमी अघि बढायो । यसबाहेक नेपाल सरकारले टिफाको समयमा निक्कै आग्रह गरेको थियो । बारम्बार यो विषयमा छलफल भइरहेको थियो । फलस्वरूप डायनाले यो बिल सिनेटमा पेस गरिदिनुभयो, यो त्यसैको परिणाम हो । अबको ३० दिनभित्र लालमोहोर पनि लाग्छ, अनि कार्यान्वयनमा जान्छ । अमेरिकी बजारमा नेपाली निर्यातकर्ताका प्रतिस्पर्धी कुन–कुन मुलुक छन् ? उनीहरूसँग प्रतिस्पर्धा गर्न कत्तिको कठिनाइ हुने देख्नुहुन्छ ? प्रतिस्पर्धा गर्ने मुलुक बंगलादेश हो । अन्य मुलुकभन्दा हामी निक्कै अघि छांै । हाम्रा उत्पादन महँगा भए पनि उपभोक्ताले रोजेका छन् । तर, बंंगलादेशप्रति अमेरिकी उपभोक्ता त्यति सकारात्मक देखिँदैनन् । उनीहरूको नेपालप्रति निक्कै विश्वास छ, एकखालको सद्भाव कायम छ । त्यो हाम्रो लागि ठूलो उपलब्धि हो । त्यही विश्वास र सद्भावले आज हामीले भन्सार छुट पाउँदै छौं । हामीलाई त्यहाँ बजारको समस्या छैन । तर, आन्तरिक समस्याबाटै ग्रसित छौं । अहिलेको मुख्य चुनौती आन्तरिक समस्याले समयमा डेलिभरी गर्न नसक्नु हो । यहाँको समाधान गर्न सक्यौं भने हामीलाई प्रतिस्पर्धा गर्न सहज हुनेछ । द्वन्द्वकालदेखि नै बन्द–हड्ताल र नाकाबन्दी जस्ता समस्याबाट ग्रसित छौं । विनासकारी भूकम्प र त्यसपछिको लामो नाकाबन्दीको अवस्थामा तपाईंहरूले यो सुविधा पाउनुभएको छ, अब आउने माग कसरी पूरा गर्न सक्नुहुन्छ ? हामी आन्तरिक समस्याले निकै प्रताडित छौं । यो अवस्थामा अमेरिकी सरकारले हामीले वर्षौंदेखि उठाएको आवाजको सम्बोधन गरेको छ । यसले हामीमाझ एकखालको आशा पलाएको छ । तर, अमेरिकी सरकारले सुविधा दिएरमात्रै हाम्रो निकासी बढ्दैन र उद्देश्यअनुसारको माग पनि बढ्दैन । कार्यान्वयन गर्न राज्यको ठूलो हात रहन्छ । राज्यले निश्चित समयका लागि प्याकेजको सुविधा दियो, लगानीको वातावरणमा सुधार ग¥यो भने माग पूरा गर्न सक्छौं । यो विषयमा नेपाल सरकार र राजनीतिक दल सकारात्मक हुनुपर्छ । तयारी पोसाक निर्यात गर्न अमेरिकी बजार नयाँ होइन । सुविधा दिने घोषणासँगै अबको बजार विस्तार गर्ने तपाईंहरूका योजना के–के छन् ? अमेरिकी बजार हाम्रा लागि पुरानो हो । अमेरिकी सरकार र उपभोक्तासँग अब हाम्रो कुनै गुनासो छैन । अमेरिकाले दिने त्यही हो, अब बजार विस्तार गर्ने र निकासी बढाउने भूमिका हाम्रो हो । तर, पहिलेजति सहज रूपमा निकासी बढाउन अहिले कठिन छ । हामीसँग आन्तरिक समस्या बढी छ, राजनीतिक समस्या बढी छ । त्यसैले पनि आन्तरिक पहलको आवश्यकता छ । हामीकहाँ करिब ५०० हाराहारीमा उद्योग थिए । कति बन्द भए, कति ताला लगाएर राखिएका छन्, हाम्रो उद्देश्य ती उद्योग खुलाउने हो । लगानीको आह्वान गर्ने हो, त्यसका लागि आधार तयार गर्नुपर्छ । त्यो आधार कसरी तयार गर्न सकिन्छ त ! लगानी गर्नेले प्रतिफल खोज्छ, त्यो पक्कै हो । हामीले सरकारलाई वर्र्षौंदेखि प्याकेजको माग गरेका छौं । निर्यातकर्ताहरूले प्याकेजमा सुविधा पाए भने हाम्रो निकासी अवश्य बढ्नेछ । निकासी बढ्यो भने लगानी आह्वान गर्न सकिन्छ । तपाईंहरूले सरकारसँग मागेका सुविधा के–के हुन् ? ट्याक्स छुटको माग गरेका छौं । हाम्रा उद्योग मौसमअनुकूल छन् । जस्तो कि वर्षमा ८ महिनामात्र काम काम हुन्छ । काम नगर्ने समयको पारिश्रमिक मजदुरलाई दिन सकिँदैन । त्यसैले हामीले ‘नो वर्क नो पे’को व्यवस्था गर्न माग गरेका छौं । अर्को कुरा, हाम्रा संरचना पुरानै छन् । यो सुविधाले हामीलाई माग बढी आउन सक्छ । पुरानो संरचनाले त्यो लेबलमा लगानी बढाउन सक्ने अवस्था छैन । त्यसैले सरकारले न्यूनतम ब्याजदरमा लगानी बढाउन कर्जा प्रवाह गर्नुपर्छ भन्दै आएका छौं । अर्को, हामीसँग बिजुली छैन । हामीले प्रयोग गर्ने इन्धनमा भ्याट नलगाउन आग्रह गरेका छौं । त्यसपछि हामी स्वाबलम्बी हुन सक्छौं । यी सुविधा भए विदेशी लगानी आउन सक्छ । तपाईंहरूले मागेको प्याकेज सुविधा सरकारले सम्बोधन ग¥यो भने १ वर्षभित्रमा निर्यात कति बढाउनुहुन्छ ? यी सुविधा पायौं भने अबको १ वर्षमा होइन, ३ वर्षमा अहिलेको दोब्बर निकासी बढाउन सक्छौं । अहिलेको निकासी १२ अर्ब पुग्नेछ । यी सुविधा पायौं भने औद्योगिक विकास सम्भव छ । गार्मेन्टको सुरुवातसँगै नेपालमा धेरै कुरा बन्न लागेको इतिहास हामीसँग छ । त्यसले पनि सुविधा पायौं भने लगानीको आकर्षक क्षेत्र बन्नेछ यो र उद्योगहरू थपिनेछन् । रोजगारीका अवसर सिर्जना हुनेछन्, यसमा संघ विश्वस्त छ । सरकारले यो विषयमा ध्यान दिनुपर्छ । हाम्रो देशमा उद्योग चल्न सक्दैनन् भन्ने बाह्य लगानीकर्ताले बुझेका छन् । तर, हामीले नेपालमा लगानीको वातावरण छ, उद्योगधन्दा खोल्न सकिन्छ भनेर पनि उनीहरूलाई विश्वास दिलाउन जरुरी छ । गार्मेन्ट उद्योगलाई आवश्यक पर्ने कच्चा पदार्थ बाहिरबाटै आयात गर्नुपर्ने बाध्यता छ, यस्तो अवस्थामा बजार विस्तार कसरी हुनसक्छ ? हो, तेस्रो मुलुकबाट कच्चा पदार्थ ल्याएर, यहाँ उत्पादन गरेर फेरि तेस्रो मुलुकतर्फ नै निकासी गर्दै आएका छौं । त्यसले गर्दा पनि हाम्रो बस्तुको लागत उच्च छ । अन्य मुलुकको भन्दा हाम्रा उत्पादन १० देखि १५ प्रतिशत बढी महँगा हुन्छन् । त्यसैले लागत खर्चको अनुगमन गर्न र त्यो महँगो लागत खर्चलाई निश्चित समयसम्म ब्यलेन्समा राख्न हामीले नेपाल सरकारलाई १० प्रतिशतसम्मको नगद अनुदानको व्यवस्था गर्न आग्रह गरेका छौं । यो आग्रह निकासी व्यापार उकास्नकै लागि हो । हामी ब्यालेन्समा आएपछि आफैं प्रतिस्पर्धी बन्न सक्छौं । जहाँसम्म मागको कुरा छ, मैले अघि पनि भनेँ, त्यो हाम्रो आन्तरिक समस्यामा भर पर्छ । सरकारले प्याकेज सुविधा दिनेमा कत्तिको विश्वस्त हुनुहुन्छ ? हामी आशावादी छौं । मुलुक निक्कै कठिन अवस्थामा छ । भएका कलकारखाना पनि दिनानुदिन बन्द हुँदै गएका छन् । राजनीतिक समस्या निक्कै जर्जर बन्दै गएको छ । तर, दलहरूले पनि यो कुरा सुनिदिनुपर्छ । हाम्रा सम्भावना भएका क्षेत्र पहिचान गरेर तिनीहरूको निकासी बढाउन सक्यो भने हाम्रो अर्थतन्त्र मजबुत हुनेछ । त्यसैले पनि सरकारले हाम्रो कुरा सुनिदिन जरुरी छ । यतिबेला माग आउने क्रम के छ ? अहिले माग ठप्प छ । आउन सकेको छैन । तर, भूकम्पपछि नेपालप्रतिको सद्भावले खरिद गर्ने क्रम छ । विगतमा माग आएर पनि आन्तरिक समस्याका कारण हामीले समयमा सामान पठाउन नसकेकै हो । किनभने, तेस्रो मुलुकबाट कच्चा पदार्थ ल्यायो, बढो कष्टका साथ उत्पादन ग¥यो तर समयमा डेलिभरी गर्न नसकेर लगानी खेर गएका धेरै उदाहरण छन् । यसरी नेपाली गार्मेन्ट व्यवसायी थलापरेका हुन् । त्यसैले सरकार, राजनीतिक दल र सरोकारवालाहरूले मुलुक समृद्ध बनाउने कुराको आधार तय गर्र्दा यी विषयमा पनि गम्भीर अध्ययन गर्नुपर्छ । अबका दिनमा यो क्षेत्रमा प्रत्यक्ष वैदेशिक लगानी (एफडीआई) आउन सक्नेमा कत्ति विश्वस्त हुनुहुन्छ ? राज्यले हामीले मागेअनुसार प्याकेजमा सुविधा दियो भने विदेशी लगानी पनि उल्लेख्य आउँछ । बाह्य लगानीको त्यत्तिकै सम्भावना छ । राज्यले विकास निर्माणमा ध्यान दिन सक्यो भने पनि धेरै सुधार हुन्छ । यसका लागि लगानीको वातावरण तयार गर्नुपर्छ, प्रोत्साहनका कुरामा ध्यान दिनुपर्छ । तपाईं लामो समयदेखि गार्मेन्ट व्यवसायमा आबद्ध हुनुहुन्छ, गार्मेन्टमा स्वदेशी लगानी बढ्ने सम्भावना छ कि छैन ? राज्यले सुविधा दियो भने लगानी आउन सक्छ । लगानीकर्ता आकर्षित हुन सक्छन् । तर, अहिलेको अवस्थामा गार्मेन्टमा लगानी छैन । भएका उद्योग बन्द छन्, भएको लगानी डुबेको छ । एसियाको टप गार्मेन्ट उद्योग आज बन्द छ । यो विषयमा सरकारले सोच्नुपर्छ । नेपालमा सबै कुरा सम्भव छ । दैनिक १८ सय मजदुर बिदेसिएका छन् । तिनीहरूलाई स्वदेशमै रोजगारीको व्यवस्था गर्न सकिन्छ । लगानी भित्रिएर त्यसको सुरक्षा भयो भने त्यसको पालनपोषण हुन सक्यो भने नेपालले गार्मेन्टमा छलाङ मार्नेछ ।",
    "category": "business"
  },
  {
    "text": "संसारकै धनि विल गेट्सबारे केही जानकारीहरु अझै रहस्यमै छन् ।माइक्रोसफ्टका संस्थापक गेट्स एक स्कुल ड्रपआउट विद्यार्थी भएर पनि संसारकै धनी बन्न सके । जो आफैँमा एक रहस्यमय कुरा हो । तिनै ५९ वर्षीय धनाढ्य गेट्स बस्ने निवास कस्तो होला ? धेरैको चासोको विषय हो यो । वासिङ्टनमा रहेको उनको बङ्गलाको नाम हो सानाडु । उक्त बंगला करिब १ दशमलव ५ एकड (६६ हजार स्क्वायर फिट) मा फैलिएको छ ।२ हजार ३ सय स्क्वायर फिटको रिसेप्सन हल भएको सो बङ्गलामा २ हजार ५ सय स्क्वायर फिटको जिम हल छ । ७ बेडरुम, ६ किचन रहेको सो बङ्गलाको बाहिरी वाल समेत हाइटेक प्रविधिबाट निर्माण गरिएको छ । वालमा यस्तो प्रविधि जडान गरिएको छ कि, जहाँ छुँदा नै त्यहाँ फिट गरिएका आर्टवर्क परिवर्नत गर्न सकिन्छ । उनको बंगलामा सुरुदेखि नै त्यस्ता केही थिम्स र वालपेपर जडान गरिएको छ जहाँ गेट्स र उनका परिवारका अरु सदस्यले आ आफ्नो चाहना अनुसार वालको रङ फेरिरहन्छन् । वालमा यस्तो प्रविधि जडान गर्न मात्रै गेट्सले करोडौं डलर खर्चेका थिए ।",
    "category": "world"
  },
  {
    "text": "नयाँ पत्रिकाकाठमाडौं, २९ असार । ओपिसी सिमेन्ट उत्पादक कम्पनी अर्घाखाँची सिमेन्टले सशस्त्र प्रहरी बलका प्राविधिकलाई भूकम्पप्रतिरोधी भवन निर्माण तालिम प्रदान गरेको छ । सशस्त्र प्रहरी बल हलचोकमा आयोजित कार्यक्रममा भूकम्पप्रतिरोधी भवन निर्माण र गुणस्तरीय निर्माण सामग्री छनोटसम्बन्धी तालिम प्रदान गरिएको कम्पनीले बताएको छ । सशस्त्र प्रहरीका मुलुकभर कार्यरत प्राविधिकलाई तालिम प्रदान गरिएको कम्पनीले जनाएको छ । सशस्त्रका प्राविधिकलाई कम्पनीका इन्जिनियरले तालिम तथा जानकारी दिएका थिए । भूकम्पप्रतिरोधी भवन निर्माण र भूकम्पको जोखिम न्यूनीकरण गर्न सहयोग पुर्‍याउने उद्देश्यले तालिम आयोजना गरिएको कम्पनीले बताएको छ । तालिममा सहभागीलाई बलियो घर निर्माणका लागि प्राविधिक र गुणस्तरीय निर्माण सामग्री छनोट विधिबारे जानकारी दिइएको थियो । कार्यक्रममा कम्पनीका सिनियर मेनेजर (सेल्स एन्ड मार्केटिङ) रमेश थापाले प्रमाणपत्र प्रदान गरेका थिए । कम्पनीले आगामी दिनमा अन्य संगठनमा पनि भूकम्पप्रतिरोधी भवन निर्माणबारे तालिम दिइने लक्ष्य रहेको जनाएको छ । कम्पनीले उच्च स्तरको जर्मन प्रविधिसहित अटो रोटो प्रविधिबाट गुणस्तरीय सिमेन्ट उत्पादन गर्दै आएको छ ।",
    "category": "economy"
  },
  {
    "text": "२७ चैत, काठमाडौँ । दक्षिण कोरियाली इलेक्ट्रोनिक्स कम्पनी सामसुङले चालु वर्ष सन् २०२१ को पहिलो त्रैमासिकमा उत्साहजनक मुनाफा आर्जन गर्न सफल भएको छ ।वर्षको सुरुवातमै अमेरिकास्थित चिप उत्पादन गर्ने एक कारखाना अत्यधिक चिसो तथा हिमआँधीका कारण अस्थायी रुपमा बन्द हुँदा समेत सामसुङको पहिलो त्रैमासिकको मुनाफा गत वर्षको सोही अवधिको भन्दा ४० प्रतिशतले वृद्धि भएको छ ।बुधबार सार्वजनिक भएको रिपोर्ट अनुसार जनवरीदेखि मार्च सम्मको अवधिमा सामसुङको कूल सञ्‍चालन मुनाफा ९.३ ट्रिलियन कोरियन वन अर्थात् ८ अर्ब ३० करोड अमेरिकी डलर रहेको छ ।यस अवधिमा सामसुङका वस्तु तथा सेवाको बिक्रिमा १७ प्रतिशतको बढोत्तरी देखिएको छ । अर्थात् यस अवधिमा सामसुङले ५८ अर्ब २० करोडका वस्तु तथा सेवा बिक्रि गरेको छ । सामसुङको उल्लेखित मुनाफा तथा आम्दानीको अंक यसअघि विश्लेषकहरुले गरेका पूर्वानुमान अनुसार नै रहेको बताइएको छ ।गत फेब्रुअरीमा अमेरिकाको टेक्सासमा भयानक हिउँदे आँधीका कारण बिजुली आपूर्ति बन्द हुँदा अस्टिनस्थित सेमिकन्डक्टर कारखाना बन्द गरिएको थियो । यद्यपि, मार्चको अन्त्य सम्म आइपुग्दा उक्त कारखानाबाट हुने उत्पादन सामान्य स्तरमा आइसकेको थियो ।विश्लेषकहरुका अनुसार अस्टिनस्थित चिप उत्पादन कारखानामा भएको अवरोधले सामसुङलाई ३५ करोड ८० लाख घाटा भएको छ । विश्वमा चिप उद्योगहरुले माग धान्न नसकिरहेको र विश्व बजारमा चिपको आपूर्ति अभाव भैरहेको समयमा सामसुङको अस्टिनस्थित कारखाना बन्द गर्नुपरेको थियो ।गत महिना सामसुङका सिइओ कोह डोंग जिनले लगानीकर्ताहरुलाई सम्बोधन गर्दै कम्पनीले आपूर्ति श्रृंखलामा समस्या झेलिरहेको बताएका थिए । र, त्यस्तो समस्या सम्बोधनका लागि कम्पनीले संघर्ष गरिरहेको र दोश्रो त्रैमासिकमा पनि समस्याको सामना गर्नुपर्ने सम्भावना रहेको बताएका थिए ।पहिलो त्रैमासिकमा सामसुङ कम्पनीको मुनाफामा वृद्धि हुनुमा यसको स्मार्टफोन व्यवसाय चम्किनु पनि हो । गत जनवरीमा सार्वजनिक भएको ग्यालेक्सी एस २१ स्मार्टफोन समेत बजारमा लोकप्रिय बनिरहेको छ ।सिएनएनबाट",
    "category": "technology"
  },
  {
    "text": "जिल्लाको उत्तरी क्षेत्रमा उत्पादित आलु बिक्री नहुँदा किसान समस्यामा परेका छन् । सन्दकपुर गाउँपालिका–५ जौबारीमा रहेको आलु विकास केन्द्रले सहकारीमार्फत वितरण गरेको बीउमा विभिन्न समस्या देखिएकाले बिक्री नभएको किसानको गुनासो छ । सन्दकपुर गाउँपालिकास्थित जमुनाको चोयाटार सहकारी संस्थामार्फत २५ मन आलुको बीउ ३२ परिवारले रोपेका थिए । जनकदेव जातको रातो आलु र खुमल जातको सेतो आलु सहकारीमार्फत ल्याएर किसानले रापेका थिए । जौबारीस्थित कृषि अनुसन्धान केन्द्रबाट ल्याएको आलुको बीउको उत्पादन पर्याप्त भएपनि भित्र खोक्रो हुनेलगायतका समस्याका कारण स्थानीयस्तरमा उत्पादन हुने आलुभन्दा कम बिक्री भएको कृषकले बताएका छन् । आलु विकास केन्द्रका जेटिए बालमुकुन्द पैकारा रासायनिक मलको प्रयोगबारे जानकारी नहुँदा आलुमा विभिन्न समस्या देखिएको बताउछन्। एक किलो बीउबाट २२ किलोसम्म आलु उत्पादन भएको छ । स्थानीयस्तरमा उत्पादन भएको आलु एक मन (४० किलो) एक हजार १०० मा घरबाटै बिक्री हुने गरेको जमुनाका कुमार गुरुङ बताउछन्। “आलु बिक्री गरेर नै घरखर्च चलाउनुपर्ने बाध्यता छ, तर बिक्री नहुँदा समस्या भएको छ,” उनले भने।रासस",
    "category": "Agriculture"
  },
  {
    "text": "आहा–रारा गोल्डकप फुटबलमा सोमबार संकटा क्लबले डिफेन्डिङ च्याम्पियन मनाङ मर्स्याङ्दी क्लबलाई १–० ले पराजित गरेको छ ।",
    "category": "sports"
  },
  {
    "text": "यो खेललाई नेपालले लगातार बुनेको आक्रमण, तर प्रत्येक पल्ट त्यसमा गुमाएको अवसरका रूपमा लिइनेछ । थ्री नेसन्सकपमा नेपाल बिहीबार किर्गिस्तानको ओलम्पिक टिमसँग गोलरहित बराबरीमा रोकिएको हो । १० खेलाडीमा सीमित यू–२३ टिमविरुद्धको यो नतिजा नेपाली राष्ट्रिय टिमका लागि निराशाजनक नतिजाका रूपमा रहनेछ ।",
    "category": "sports"
  },
  {
    "text": "५ साउन, काठमाडौं । एनआइसी एसिया बैंक पनि अबर कमाउने बैंकको सूचीमा उक्लिएको छ । यसअघि ८ वटा बैंकले मात्रै अर्बभन्दा बढी नाफा कमाउँदै आएका थिए । एनआइसी बैंकले आर्थिक वर्ष २०७२/७३ मा पहिलोपटक १ अर्ब ७ करोड रुपैयाँ नाफा कमाएको हो । बुधरबार प्रकाशित गत वर्षको वासलात अनुसार बैंकले एक वर्षको अवधिमा ५७ प्रतिशतले नाफा बढाएको उल्लेख छ । अघिल्लो वर्ष बैंकले ६८ करोड ३ लाख रुपैयाँ नाफा कमाएको थियो । एक वर्षको अवधिमा बैंकको सञ्चालन आम्दानी १० करोडले बढेको छ । बैंकले ३२ करोड रुपैयाँ संभावित जोखिा व्यवस्थाका लागि छुट्याए रकम फिर्ता -राइट गरेको छ । जसले बैंकको नाफा बढाउन महत्वपूर्ण सहयोग गरेको हो । एक वर्षको अवधिमा बैंकको निक्षेप ३० प्रतिशतले बढेर ६९ अर्ब ४८ करोड ७९ लाख रुपैयाँ पुगेको छ भने कूल लगानी ३८ प्रतिशतले बढेर ५८ अर्ब ४५ करोड ७१ लाख रुपैयाँ पुगेको छ । व्याज आम्दानी नै बैंकको नाफाको मुख्य स्रोत हो । एक वर्षको अवधिमा बैंकको व्याज आम्दानी २५ प्रतिशतले बढेर १ अर्ब ९७ करोड ६९ लाख रुपैयाँ पुगेको छ । कूल कर्जामा बैंकको खराबकर्जाको अनुपात ०.८२ प्रतिशत रहेको छ । बैंकको प्रतिसेयर आम्दानी २८.४० रुपैयाँ रहेको छ । प्रतिसेयर नेटवर्थ १ सय ९७ रुपैयाँ रहेको वित्तीय प्रतिवेदनमा उल्लेख छ । बैंकले ३९ प्रतिशत बोनस सेयर र २५ प्रतिशत हकप्रद सेयर जारी गरेर गत आर्थिक वर्षमा ४ अर्ब ५७ करोड रुपैयाँ चुक्ता पुँजी पुर्‍याएको छ । राष्ट्र बैंकले ०७४ असारा मसान्तसम्ममा वाणज्य बैंकहरुको न्यूनतम चुक्ता पुँजी ८ अर्ब रुपैयाँ हुनुपर्ने व्यवस्था गरेको छ । जसअनुसार बैंकलाई राष्ट्र बैंक तोकेको चुक्ता पुँजी पुर्‍याउन मर्जरमै जानुपर्ने अवस्था देखिन्छ ।",
    "category": "bank"
  },
  {
    "text": "राजविराज, २४ फागुन । संयुक्त लोकतान्त्रिक मधेशी मोर्चा सप्तरीको मङ्गलवार बसेको आकस्मिक बैठकले मृतकहरुलाई शहिद घोषणा सहित ६ बुँदे निर्णय गरेको छ । प्रहरीको गोलीबाट मारिएका तीनै जनालाई सहिद घोषणा, परिवारलाई राहत तथा पीडित परिवारका एक जना सदस्यलाई सरकारी जागिर, घाइतेहरुको उपचार खर्च राज्यले ब्यहोर्नुपर्ने, मलेठ घटनाको उच्च स्तरीय समावेसी न्यायीक छानबिन आयोग गठन गरी त्यस मार्फत छानबिन गराई दोषीहरुमाथि कडा कारबाही गर्नुपर्ने मोर्चाले माग गरेको छ । सप्तरीका सिडिओ, नेपाल प्रहरीका एसपी र डिएसपी, सशस्त्र प्रहरीका एसपीको निलम्वन, परिमार्जनसहितको संविधान संशोधन प्रस्ताव तत्काल पारित गर्न र उद्योगविहिन गजेन्द्र नारायण सिंह औद्योगिक क्षेत्रमा बल्ल तल्ल उद्योग सञ्चालन गर्न सुरु भएको अवस्थामा औद्योगिक क्षेत्रमा राजनीतिक कार्यक्रमको आयोजना गर्न अनुमति दिनेमाथि कार्वाही गर्न माग मोर्चाको बैठकले माग गर्ने निर्णय भएको मोर्चाका जिल्ला संयोजक दिनेश कुमार यादवले माग गरेको छ । सोही बैठकले जिल्लाका सम्पूर्ण सरकारी कार्यालय, शैक्षिक संस्थान, यातायात, उद्योग ब्यवसायसहित अनिश्चितकालिन आमहड्तालको घोषणा गरिएको भन्दै सहयोग गर्न सबै पक्षसँग आह्वान गरेको छ। नेकपा एमालेका समर्थकहरुलाई सप्तरी जिल्लामा सामाजिक बहिष्कार गर्न आब्हान गरेको छ । प्रहरीको गोली प्रहारबाट मोर्चाका १५ भन्दा बढी नेता तथा कार्यकर्ता गम्भीर रुपले घाइते भएको तथा ५० भन्दा बढी घाइते भएको मोर्चाले आधिकारिक पुष्टि गरेको छ । मोर्चा संयोजक यादवका अनुसार शान्तिपूर्ण विरोध प्रदर्शनमा प्रहरीको गोली लागेर मलेठ गाविस–२ का सञ्जन मेहता, मलेठ– ४ का पिताम्बर लाल मण्डल र प्रसबनी गाविसको टेंगरीका आनन्द साहको मृत्यु भएको छ । राष्ट्रिय मानव अधिकार आयोगका पदाधिकारी तथा कर्मचारीहरु आन्दोलनस्थलमा नगई एमाले अध्यक्ष केपी ओलीको भाषण सुन्नमा ब्यस्त रहेको भन्दै संयोजक यादवद्वारा प्रेषित विज्ञप्तिमा अगाडि भनिएको छ ‘यसअघि एमालेका एक जना कार्यकर्तालाई कालोमोसो दलिएको घटनाको तत्कालै विज्ञप्ति जारी गरेको राष्ट्रिय मानव अधिकार आयोगले तीन जनाको हत्या तथा ५० भन्दा बढी ब्यक्ति गम्भीर घाइते भईसक्दा पनि आयोगको ध्यानाकर्षण नभएकोप्रति खेद प्रकट गर्दै आयोगको काम कारबाहीप्रति घोर भत्र्सना गर्दछौं ।’",
    "category": "politic"
  },
  {
    "text": "६ भदौ भीमदत्तनगर । विश्वकै दुर्लभ दुई हजार ३०० को झुण्डमा देख्न पाइने बाह्रसिङ्गा, नेपालको सबैभन्दा ठूलो ५५ वर्गकिलोमिटरमा फैलिएको विशाल घाँसे मैदान । जैविक विविधता, बाघ, गैँडा, हात्ती, चित्तललगायतका वन्यजन्तु र सयौँ प्रजातिका चराचुरुङ्गीले भरिपूर्ण कञ्चनपुरको शुक्लाफाँटा वन्यजन्तु आरक्ष पर्यटकीय दृष्टिकोणले महत्वपुर्ण गन्तव्यस्थल हो । तर यहाँ अवलोकन गर्न आउने बाह्य तथा आन्तरिक पर्यटकको स¬ङख््या भने निरासाकै स्थितिमा छ । सरकारी तवरबाट शुक्लाफाँटा वन्यजन्तु आरक्ष कार्यालयले त्यसको प्रचारप्रसार र पर्यटकको आगमनमा स्वागतका लागि आतुर रहे पनि यहाँको निजी क्षेत्रले भने पर्यटनको विकासमा संस्थागत रुपमा कुनै कदम चालेको देखिँदैन । पछिल्ला आधा दशकयता होटल व्यवसायबाट पर्यटन व्यवसायमा आएका भीमदत्तनगरका पर्यटन व्यवसायी परमानन्द भण्डारीले भने एक्लो प्रयासमा यहाँका पर्यटकीय गन्तव्य चिनाउन ठुलो प्रयास जारी राखेका छन् । “शुक्लाफाँटाको प्रचारप्रसार नै भएन ।” पर्यटन व्यवसायी भण्डारीले भने– “राज्यसँगै यहाँको निजीक्षेत्र पनि पर्यटनको विकासमा जाग्नु आवश्यक छ ।” यहाँका पर्यटकीय स्थल शुक्लाफाँटा, महाकाली नदीको झोलुङ्गे पुल, बेदकोट ताल र झिलमिला तालमा पर्यटक भित्र्याउन सके सबै क्षेत्रलाई टेवा पुग्ने उनको बुझाइ छ । “पर्यटक आए भने यहाँको व्यापार व्यवसायमा पनि फाइदा पुग्छ ।” उनले भने – “सुदूरपश्चिमको पर्यटकीय सम्भावनालाई शब्दमा वर्णन गर्न कठिन छ ।” व्यवसायी भण्डारी शुक्लाफाँटालाई खप्तड, बडीमालिका, रारालगायतका अन्य पर्यटकीय रुपले चल्तीका स्थलसँग जोडिरहेका छन् । “पर्यटकमाझ शुक्लाफाँटाको प्रचारप्रसारका लागि भन्दै विभिन्न टुर प्याकेज ल्याइरहेको छु ।” उनले भने –“यात्रा सञ्चालन गरेयता शुक्लाफाँटामा ५०० भन्दा बढी पर्यटक वृद्धि भए ।” २०७२ साल फागुन ६ गतेदेखि शुक्लाफाँटा भ्रमण प्याकेज ल्याएका भण्डारीले हालै शुक्लाफाँटादेखि बाजुराको धार्मिक पर्यटनको गन्तव्य बडीमालिकासम्मको प्याकेज सुरु गरेका छन् । एक हप्ता लामो उक्त प्याकेजमा २२ जना आन्तरिक पर्यटक खप्तड भ्रमणमा निस्केकको उनले बताए । त्यसैगरी गत जेठ ३० देखि असार ४ गतेसम्म छ जना पर्यटकसँगै शुक्लाफाँटा–रारा भ्रमण गरेका भण्डारीले गत असार ३० गतेदेखि साउन ४ गतेसम्म ११ जनाको टिम लिएर बडीमालिकाको यात्रा सकेका छन् । “सबै पर्यटकीय स्थललाई शुक्लाफाँटा जोड्दै छु ।” भण्डारीले भने – “लगत्तै शुक्लाफाँटादेखि दार्चुलाको अपी हिमालसम्मको यात्रा तय गर्दैछु ।” “यस प्रकारका टुर प्याकेजले तराईदेखि हिमालसम्म घुम्न जाने पर्यटकलाई सुलभ हुन्छ ।” उनले भने–“सुदूरपश्चिमको पर्यटन विकासका लागि भारतीय पर्यटन व्यवसायीसँग पनि समन्वय गरिने छ ।” भारतको नैनीताल, देहरादुनलगायतका केही पर्यटकीय क्षेत्रका पर्यटन व्यवसायीसँग पनि पर्यटक दुवै क्षेत्रमा भ्रमण गराउने विषयमा पनि समन्वय भइरहेको उनको भनाइ छ । कञ्चनपुरमा भण्डारी एक्ला पर्यटन व्यवसायी पनि हुन । शुक्लाफाँटा वन्यजन्तु आरक्ष कार्यालय प्रमुख संरक्षण अधिकृत बेदकुमार ढकालले पर्यटन व्यवसायी भण्डारीको शुक्लाफाँटादेखि अन्य क्षेत्रको टुर प्याकेजले शुक्लाफाँटालाई सहयोग पुगेको बताए। त्यसका साथै शुक्लाफाँटा छेउमै गत वर्षदेखि सञ्चालनमा आएको राना थारु होमस्टेका कारण पनि शुक्लाफाँटामा पर्यटक आउने क्रम बढेको प्रमुख संरक्षण अधिकृत ढकालले जानकारी दिए। शुक्लाफाँटा वन्यजन्तु आरक्ष कार्यालयले दिएको जानकारी अनुसार गत आवमा शुक्लाफाँटामा आन्तरिक र बाह्य गरी एक हजार ९०० पर्यटकले अवलोकन गरेका छन् । नेपाल–भारतको पश्चिम सीनाकामा सहज आवागमन र भीमदत्त नगरपालिकामा बन्द अवस्थामा रहेको विमानस्थल सञ्चालनमा आउन सके पर्यटकीय दृष्टिकोणबाट पनि सुदूरपश्चिमलाई सहज हुने पर्यटन व्यवसायीको भनाइ छ ।",
    "category": "tourism"
  },
  {
    "text": "राजविराज, २४ चैत्र । सप्तरीको तिलाठीमा विहीवार सामुहिक यज्ञोपवित कार्यक्रमको आयोजना गरिएको छ । मैथिल ब्राह्मणसभा सप्तरी तथा तिलाठीवासीद्वारा आयोजित कार्यक्रममा नेपाल तथा भारतका गरी करिब दुई दर्जन बटुकहरुको यज्ञोपवित कर्म पुरा भएको हो । कार्यक्रमका प्रमुख अतिथि मैथिल ब्राम्हणसभाका केन्द्रीय अध्यक्ष भगवान झाले मैथिल ब्राह्मण समूदायमा दहेज प्रथा ठुलो समस्याको रुपमा रहेको भन्दै यसको न्यूनिकरणको लागि संस्थाले सामूहिक विवाहका लागि कार्यक्रम ल्याउन थालेको बताए । सामुहिक यज्ञोपवित कार्यक्रम केहीवर्षयता लोकप्रिय हुँदैगएको र अब दहेजको न्यूनिकरणकालागि सामूहिक विवाहलाई पनि प्रोत्साहन गरिनु आवश्यक रहेको उनले बताए । यसकालागि २५ जिल्लामा लगत संकलन भईरहेको जानकारी दिदै उनले केहि महिनाभित्रै लगत तयार भएपछि मैथिल ब्राह्मणको महासभा आयोजना गरी यस बारे निर्णय लिइने उनले बताए । सामूहिक विवाहका लागि बर र बधु दुवै पक्षको गोत्र, मूल, वुझ्न आवश्यक रहेको भन्दै दुवै पक्षको मन्जुरी पश्चात नै सामूहिक विवाह आयोजना सम्भव हुने अध्यक्ष झाको कथन छ । सामूहिक यज्ञोपवित समारोहमा छिन्नमस्ता सञ्चार समूह प्रा.लिका अध्यक्ष शैलेन्द्रमोहन झाले सामूहिक विवाहले पनि धनि र गरिब विचको दुरी कम गर्ने भन्दै देशव्यापी रुपमा यो अभियानलाई अघि बढाउनु आवश्यक रहेको सुझाव प्रस्तुत गरे । मैथिल ब्राह्मणसभा सप्तरीका अध्यक्ष राघवेन्द्र झाको अध्यक्षतामा आयोजित कार्यक्रममा वरिष्ठ पत्रकार शिवहरि प्रसाद भट्टराई, प्रेस स्वतन्त्रता सेनानी वैद्यनाथ झा, मैथिली साहित्य परिषद्का अध्यक्ष शुभचन्द्र झा, पत्रकार जितेन्द्रकुमार झा, चित्रगुप्त सेवा समितीका महासचिव सतिशकुमार दत्त, सभाका महोत्तरी जिल्ला सह–सचिव प्रमोद झा, तिलाठी गाविसका निवर्तमान अध्यक्ष दिनेश्वर मिश्र, पूर्व प्रधानाध्यापक अमरनाथ झा, सभाका सल्लाहकार कुशुमकान्त झा लगायतले पनि वोलेका थिए । उक्त अवसरमा सभाका केन्द्रिय अध्यक्ष झा, वरिष्ठ पत्रकार शिवहरि प्रसाद भट्टराई, वैद्यनाथ झा, पत्रकार जितेन्द्र खड्गा, अवधेश झा, जितेन्द्र कुमार झा, धर्मपाल राउतलगायत विभिन्न व्यक्तिलाई सम्मानित गरिएको थियो । तस्विरः सन्यासी बिटु",
    "category": "politic"
  },
  {
    "text": "समग्रमा यो नियमित बजेट नै हो । सामाजिक सुरक्षा, कर्मचारीको तलब वृद्धि र निर्वाचन क्षेत्रजस्ता शीर्षकमा रकम बढे पनि ती पुरानै कार्यक्रम हुन् । अस्थिर सरकार रहने परिपाटीका कारण यसअघि एउटा सरकारले सुरु गरेका कार्यक्रम बीचमै अलपत्र पर्ने अवस्थाबाट भने मुलुक जोगिएको छ । यही कारण पुराना योजना मात्र होइन, बजेटमा उल्लिखित वाक्य पनि अक्षरशः मिल्छ ।खतिवडाले चालू आवको बजेटमा जस्तै संरक्षणको सिद्धान्तलाई अझै आत्मसात गरेका छन् । मूल्य अभिवृद्धि कर फिर्ता रोकेका खतिवडाले यही निर्णयका कारण कपडा उद्योगमा नकारात्मक प्रभाव परेपछि बिजुली महसुल र कर्जाको ब्याजमा अनुदान व्यवस्था गरिदिएका छन् । उत्पादनलाई असर पर्न सक्ने आयातमा भन्सार दर बढाएर कडाइ गरेका छन् ।छलाङकै खाँचो नियमित आयोजनामै बजेट विनियोजन भएको छ । अर्थमन्त्री अहिलेकै आयोजनाबाट मुलुकको मुहार फेर्न सकिने अपेक्षामा देखिन्छन् । चलिरहेका ठूला आयोजनालाई नै द्रुतत्तर दरमा अगाडि बढाउन सक्दा पनि मुलुकले राम्रो आर्थिक वृद्धि हासिल गर्न सक्छ । तर समस्या भनेकै कार्यान्वयनमा हो ।चालू आवको बजेटले पनि ठूलो उपलब्धिको कल्पना गरेको थिएन । तर कार्यान्वयनको पाटो भने सकारात्मक देखिएन । जस्तो, चालू आवको बजेटले ४२ हजार मेट्रिक टन तरकारी, १ सय मेट्रिक टन माछा उत्पादन गर्ने लक्ष्य लिएको थियो । यी लक्ष्यसमेत भेट्न सक्ने देखिँदैन । १४ हजार कालोपत्रे सडक हुने अपेक्षा होस् वा १ हजार ४ सय १७ मेगावाट विद्युत् उत्पादन गर्ने लक्ष्य । यी लक्ष्य पनि अधूरै रहने देखिएको छ । २ सय ७५ वटा पुल बन्ने अपेक्षा गरिएकामा २ सय ५० मात्र हुने बजेट पुस्तकमा उल्लेख छ, जबकि फागुन ०७५ सम्म ८७ वटा मात्र पुल बनेको आर्थिक सर्वेक्षणले देखाउँछ । कुल जलविद्युत् उत्पादन बढाउने भनिए पनि फागुन ०७५ सम्म ८.९ मेगावाट मात्रै थपिएको छ । निर्यात १ खर्ब ४० अर्ब पुर्‍याउने लक्ष्य लिइएकामा फागुनसम्म ६१ अर्ब मात्र छ । निर्यात दरमा भने १४ प्रतिशतले वृद्धि छ । तर आयातमा उच्च वृद्धिले बाहिरी दबाब दिइरहेको छ ।मौसममा आएको सुधारले कृषि क्षेत्रको वृद्धिलाई अर्थमन्त्रीले स्वीकारेका छैनन् । आधुनिक उपकरण प्रयोगले यसमा वृद्धि भएको उनको कथन छ । निरपेक्ष गरिबी २१.६ प्रतिशतबाट घटेर १८.५ प्रतिशतमा झरेको बताइरहँदा बहुआयामिक गरिबीमा कुनै फरक आएको छैन । पर्यटक आगमन दर बढे पनि खर्च वृद्धि भएको छैन । राष्ट्रिय गौरवका सडक आयोजना कर्णाली, कोसी कोरिडरहरूको काम सन्तोषजनक देखिँदैन ।केही वर्षअघिसम्म २.३ प्रतिशत बेरोजगारी र ३० प्रतिशत अर्धबेरोजगारी रहेकामा हाल सातामा एक घन्टा काम गर्नेसमेतलाई रोजगार प्राप्तको गणना गर्दा पनि बेरोजगारी दर ११.४ प्रतिशत छ । रोजगारी बढाउन थालिएका पहल राजनीतिक कार्यक्रममा सीमित हुने डर देखिएको छ । सरकारको खर्च क्षमतामा वृद्धि नहुँदा विकासका कामले गति लिन सकेको देखिँदैन ।“बहुप्रतीक्षित मेलम्ची खानेपानीमा अहिले आएर विवाद देखिन्छ । न त्यसका लागि अध्ययन कमिटी बनाइन्छ, न त त्यसमा अन्य कुनै प्रतिक्रिया दिइन्छ,” अर्थविद् विश्व पौडेल भन्छन्, “बारम्बार एउटै सडक कालोपत्रे गरिने अहिलेको अवस्थामा उपलब्धि देखाउन त्यसमा वृद्धि भयो भन्नुको के तुक रहन्छ र ?”केही काम भने भएका छन् । गौतम बुद्ध अन्तर्राष्ट्रिय विमानस्थलको काममा तीव्रता आएको छ । पोखरा विमानस्थलको काम तोकिएकै अवधिमा सकिने सम्भावना देखिएको छ । आगामी आवको बजेटले ठूला आयोजनाका लागि रकम छुट्याउन कन्जुस्याइँ गरेको छैन । काठमाडौँ–निजगढ द्रुतमार्ग, बूढीगण्डकी आयोजना, हुलाकी राजमार्गमा गरिएको बजेट विनियोजनले काम गर्न चाहे रकम अभाव नहुने सन्देश दिएको छ ।अर्थमन्त्रीले भनेजस्तो अहिलेको अवस्थाबाट विकासमा छलाङ मार्न चालू अवधिका आयोजनाको विकल्पमा अन्य कुनै विशेष आयोजना चाहिने होइन । तर देशको आम्दानी राजस्वबाट सञ्चालन खर्च मात्र भरथेग हुने अवस्थामा विकासे कामका लागि विदेशी दातृ निकायकै मुख ताक्ने प्रवृत्तिले पनि फड्को मार्न सहज हुने छैन । विकासमा फड्को मार्न चलिरहेका आयोजना सहयोगी हुनेमा शंका छैन ।",
    "category": "politic"
  },
  {
    "text": "क्युबामा झण्डै आधा शताब्दी शासन गरेका पूर्व राष्ट्रपति फिडेल काष्ट्रोप्रति विश्वका नेताहरुले प्रतिक्रिया व्यक्त गरेका छन्।",
    "category": "bank"
  },
  {
    "text": "ललितपुरको नौडोबहालमा रहेको देवदत्त विहारको बुद्ध मन्दिर वरिपरि सुनको जलप लगाइएको बहुमुल्य प्राचिक मूर्तिहरु हराएपछि प्रहरीले उत्कृष्ट अनुसन्धान गरेर पत्ता लगाएको भन्दै ललितपुरका प्रहरी प्रमुख सहित १० जना प्रहरी सम्मानित भएका छन। ललितपुरका प्रहरी प्रमुख एसएसपी पीताम्बर अधिकारी, डिएसपी इश्वर कार्की, मंगल बजार प्रहरीका इन्सपेक्टर रेशम बोहरालगायतलाई बौद्ध बिहारले सम्मान गरेको हो । गत साउन १० गते देवदत्त विहारमा रहेको बुद्ध मन्दिरको वाहिरीपट्टीको कच्ची गार्होमा प्वाल पारी भित्र गई ढोकाहरुमा लगाएको ता...",
    "category": "tourism"
  },
  {
    "text": "लोकबहादुर चापागाई काठमाडौं, २ वैशाख – सरकारले विभिन्न वर्ग र समुदायलाई सेवा दिन स्थापना गरेको कोषमा ठूलो रकम उपयोग हुन सकेको देखिएको छ । १९ मन्त्रालयअन्तर्गत सञ्चालनमा रहेका कोषमा आर्थिक वर्ष ०७१/७२ सम्म ६५ अर्ब ८१ करोड ७७ लाख रुपैयाँ छ । त्यसमध्ये प्रत्यक्ष १४ अर्ब ४४ करोड ३३ लाख रुपैयाँ निष्क्रिय अवस्थामा र अरू प्रयोगमा भए पनि कामअनुरुप हुन नसकेको महालेखा परीक्षक कार्यालयले जनाएको छ । निश्चित उद्देश्यसहित कोष स्थापना गरी रकम जम्मा गर्ने तर कार्यविधि बनाएर कार्यान्वयन नगर्ने प्रवृत्तिले ग्रामीण दूरसञ्चार कोष, सामाजिक सुरक्षा कर कोष, वैदेशिक रोजगार कल्याण कोष र छात्रा शिक्षा कोष, पत्रकार कल्याण कोष, वातावरण संरक्षण कोष, वन विकास तथा घाटगद्दी कोष, जिल्ला शिक्षा कोष र शान्ति कोषमा रहेको ठूलो रकम उपयोग नभएको हो । अर्थ मन्त्रालयले ०६५ साउनमा कुनै पनि निकायअन्तर्गत कार्य सञ्चालन कोष रहेको भए बन्द गरी विनियोजन ऐनबमोजिम खर्च गर्ने निर्णय गरे पनि कार्यान्वयनमा आउन नसकेको महालेखा परीक्षकको ५३औं प्रतिवेदनमा उल्लेख छ । महालेखा परीक्षक भानुप्रसाद आचार्यले सरकारले आफ्नै निर्णय कार्यान्वयन गर्न नस्कनु लज्जाको विषय भएको बताए । “धेरै रकम सरकारका विभिन्न कोषमा थन्किएको छ,” उनले भने, “सञ्चालनमा नभएको कोषलाई त्यसै राखिरहन जरुरी छैन र त्यस्तो रकम प्रभावकारी रूपमा अर्को काममा उपयोग गर्न सकिन्छ ।” विभिन्न निकाय तथा व्यक्तिले कोषमा रहेको पैसा प्रयोग गर्ने र त्यसको शोधभर्नासमेत हुन नसकेको स्थितिमा सरकारले भने ऋण लिएर राज्यलाई भार पार्ने काम गरेको उनको आरोप छ । विद्यालय एवं क्याम्पसमा अध्ययनरत छात्रालाई छात्रवृत्ति उपलब्ध गराउने उद्देश्यले ०६२ असारमा स्थापना भएको छात्रा शिक्षा कोष अहिले बेवारिसेजस्तै छ । सामाजिक सुरक्षा कोषलाई परिचालन गर्ने ऐन बन्न नसक्दा सामाजिक सुरक्षा करबापत कामदारसँग लिइएको रकम पनि बेवारिसे छ । वैदेशिक रोजगारीमा जाने कामदारबाट प्रतिव्यक्ति हजार रुपैयाँ असुल गरी वैदेशिक रोजगार कल्याणकारी कोषमा जम्मा गरिएको रकम पनि उपयोग हुन सकेको छैन । कोषले प्रचलित कानुनअनुरुप राख्नुपर्ने दैनिक आम्दानी खाता, रसिद नियन्त्रण खाता र बैंक दाखिला अभिलेख नराखी बंैक विवरणको आधारमा मात्र कोषमा आम्दानी देखाउने गरेको छ । कोषले उद्देश्य र कार्यक्षेत्रविपरीत खर्च गर्ने गरेको महालेखाको आरोप छ । क्षतिपूर्तिबापत प्राप्त रकम मृतकका आफन्त वा घाइतेलाई उपलब्ध गराउनुपर्नेमा श्रमिक कल्याणकारी कोषको रकम दुरुपयोग भएको देखिएको छ । महालेखाले तत्काल बाँकी शोधभर्ना लिई सम्बन्धित कामदार वा निजको हकवालालाई क्षतिपूर्ति दिने व्यवस्था मिलाउन भनेको छ । महालेखाले सुरक्षा निकायसहितका केही कोषहरू प्रयोगमा देखिए पनि प्रभावकारी नभएको उल्लेख गरेको छ । निकाय रकम (रु. लाखमा)ग्रामीण दूरसञ्चार कोष १०१७५१राष्ट्रियस्तरको कल्याकारी कोष ७९२५१वैदेशिक रोजगार कल्याण कोष ३३०५१सामाजिक सुरक्षा कर कोष ५७३४छात्रा शिक्षा कोष ३९७४श्रमिक कल्याणकारी कोष ७२६कार्य सञ्चालन कोष २१९नेपाल दूरसञ्चार प्राधिकरण १९६६०५नेपाली सेना कल्याणकारी कोष ३३९९९३प्रहरी र सशस्त्र प्रहरी कल्याणकारी कोष १४०८९ सरकारी कोषहरूमा ६६ अर्ब",
    "category": "bank"
  },
  {
    "text": "दमौली, २६ फागुन – जिल्लाका २ सहकारीले आम्दानीको स्रोत बढाउन लागि माछापालन व्यवसाय सञ्चालन गरेका छन् । व्यास नगरपालिका–९मा रहेको खहरे कृषि उत्पादक सहकारी संघ र मनपाङ गाविस–२ रहेको छांगेली पहल कृषि सहकारीले माछापालन व्यवसाय गरेका छन् । खहरेले ०६६ सालदेखि माछापालन थालेको होे । जिल्ला कृषि विकास कार्यालय तनहुँले उपलब्ध गराएको ३ लाख अनुदान र सहकारीका सेयर सदस्यको लगानीसहित ८ लाख ६० हजारको लागतमा २ वटा पोखरी निर्माण गरी व्यवसाय सुरु गरिएको अध्यक्ष दयाराम शर्माले बताए । “माछापालन सहकारीको आम्दानीको राम्रो स्रोत बन्दै गएको छ,” उनले भने, “यद्यपि सोचे जति फाइदा हुन सकेको छैन ।” सहकारीले उत्पादन गरेको माछा खरिदका लागि उपभोक्ता सहकारीमै पुग्ने गरेका छन् । गत वर्ष १२ हजार माछाका भुरा राखिएकामा त्यो १२ हजार पनि बढी भएको महसुस भएकाले आउँदो वर्ष फिंगर साइजका बढीमा ४ हजार माछाका भुरा राखिने तयारी गरिएको उनले बताए । माछाका भुरा राख्दा प्रत्येक वर्ष ६० हजार लगानी हुन्छ भने उत्पादन भएको माछाबाट १ लाख ५० हजारसम्म फाइदा हुने गरेको सहकारीले जनाएको छ । त्यस्तै छांगेली पहल कृषि सहकारीले ०६९ सालमा माछापालन व्यवसाय सुरु गरेको थियो । २५ रोपनी क्षेत्रफलमा ७ वटा पोखरी खनेर व्यवसाय सुरु गरिएको सहकारीका अध्यक्ष सुर्जकुमार मल्लले बताए । उनका अनुसार माछापालनबाट पहिलो वर्ष ५ लाख र दोस्रो वर्ष ६ लाख आम्दानी भयो । यो वर्ष ६ लाख आम्दानी हुने अनुमान गरिएको छ । माछापोखरी खन्नका लागि सरकारबाट ५ लाख ७० हजार र सहकारीको ४२ लाख ८३ हजार लगानी भएको छ । सहकारीले ग्रास, कमन, नैनी, रहुलगायत जातका माछा पालेका छन् । सहकारीको आम्दानीको स्रोत माछापालन",
    "category": "bank"
  },
  {
    "text": "न्याको नाकुरुस्थित काबाराक युनिभर्सिटीमा अध्ययन गरिरहेकी १९ वर्षीया किशोरी बदलाको भावना लिएर एचआइभी संक्रमण फैलाउँदै हिँडेकी छन् । आफूभन्दा सिनियर विद्यार्थीले आफूलाई एचआइभी सारिदिएको बदला लिन उनी यस्तो कार्यमा लागेकी हुन् । कलेज पढ्दै गरेकी ती किशोरीले अहिलेसम्म तीन सयभन्दा बढी पुरुषलाई जानाजानी एचआइभी संक्रमित बनाइसकेको खुला रुपमा स्वीकार गर्दै वर्षको अन्त्यसम्म यो संख्या २ हजार पु& याउने लक्ष्य रहेको समेत बताइन् । केन्याको डेली पोस्टका अनुसार उनले पहिलोपटक सन् २०१३ सेप्टेम्बर २२ को रात यौन सम्पर्कको अनुभव लिएकी थिइन् । बदलाको भावना कति डरलाग्दो हुन्छ भन्ने कुरा १९ वर्षीया किशोरी उदाहरण बनेकी छन् ।",
    "category": "world"
  },
  {
    "text": "एक महिना अगाडि सप्तकोशी नदीमा आएको बाढीका कारण भारदहमा लगाइएको अधिकांश केराखेती नष्ट भएको छ। सप्तकोशी नदीकै छेउछाउमा रहेको हनुमानगर कंकालनी नगरपालिका–१ लगाइएको केराखेती नष्ट भएको हो । करिब ५०० बिगाहामा लगाइएको केराखेती नष्ट भएको स्थानीय कृषक दिनेश राउतले बताए। बाढी खेतमा पसेपछि यहाँ लगाइएको केराका बोट नष्ट भएको छ। बाढीले भारदहको विभिन्न स्थानमा लगाइएको केराका बोट सुक्न थालेको कृषक इन्द्रदेव लोगी बताउँछन्। एक बिगाहा जग्गामा केराखेती गर्न दुई लाखभन्दा बढी लागत लाग्छ । केराखेती नष्ट हुँदा कृषक मारमा परेका छन्। यस्तै सप्तरीको हनुमाननगर योगिनीमाई नगरपालिका–२ कोशी पलारमा लगाएको केराखेती समेत बाढीका कारण नष्ट भएको छ । सो क्षेत्रमा करिब ४०० बिगाहामा केराखेती गरिएको छ। रासस",
    "category": "Agriculture"
  },
  {
    "text": "रबि राय राजविराज, १२ चैत । हनुमाननगर कङकालिनी नगरपालिका हनुमान नगर स्थित ग्राम देवता डिहबार थान अतिक्रमणको चपेटमा परेको छ । मन्दिरका पुजारी रमेश झाका अनुसार मन्दिरसँगै रहेको घर घडेरीका कारणले दिन दिनै बाटो साँघुरो बन्दैगएको हो । मुख्य बजारबाट करिब दुई सय मिटरको दुरीमा रहेको डिहबार थान क्षेत्रमा फोहरमैला बढ्न गएको छ । अतिक्रमणका कारण डिहबार थानको सौन्दर्यतामा समेत कमी आएको उनले बताए । थानमा कतैबाट सहयोग नहँुदा रङ्गरोगनलगायतका कार्यहरु आफै गर्नुपर्ने वाध्यता रहेको पुजारी झाले गुनासो गरेका छन् । डिहबार थानको संरक्षण सम्वद्र्धनकोलागि हनुमाननगर ग्रामिणबासी तथा सरोकारवाला निकायसँग पुजारी झाले आग्रह गरेका छन् ।",
    "category": "politic"
  },
  {
    "text": "अजय भगत हनुमाननगर, २२ चैत । कोशी टप्पु वन्य जन्तु आरक्षबाट आएको जङ्गली हात्तीको आक्रमणबाट सप्तरीको हनुमाननगर कङ्कालिनी नगरपालिकामा सात जना घाइते भएका छन् । मङ्गलवार विहान करिब दश बजेको समयमा बजारभित्र प्रवेश गरेको जङ्गली हात्तीको आक्रमणबाट सङ्गीत साह (बौना), रोशन झा, कालीचरण दास, नविना खातुन, सञ्जय साफी, ईर्साद अली र बसन्त मण्डल घाइते भएका हुन् । घाइतेहरुमध्ये रोशन र सञ्जयको अवस्था गम्भीर रहेकोले थप उपचारकालागि धरान स्थित विपी कोइराला स्वास्थ्य विज्ञान प्रतिष्ठान धरान पठाईएको छ । अन्यको उपचारकालागि राजविराज स्थित गजेन्द्रनारायण सिंह सगरमाथा अञ्चल अस्पताल लगिएको छ । हात्ती आक्रमणका कारण बजारमा भागाभाग भएपछि बजार समेत बन्द गरिएको छ । भागाभागको अवस्था रहेकोले हात्ती आक्रमणमा परी घाइतेहरुको बढ्नसक्ने ईलाका प्रहरी कार्यालय हनुमाननगरले जनाएको छ । हात्ती गोबरगाढा टापुतर्फ लागेको स्थानीय वासिन्दाले जानकारी दिएका छन् ।",
    "category": "politic"
  },
  {
    "text": "युवा तथा खेलकुदमन्त्री महेश्वरजंग गहतराजले खेलाडीहरुको मनोबल बढाउन सरकारले ध्यान दिने बताएका छन् ।",
    "category": "sports"
  },
  {
    "text": "६ मंसिर, काठमाडौं । हिरोले एकैपटक तीनवटा बाइकलाई नयाँ भर्सनमा ल्याएको छ । हिरो मोटरकर्प लिमिटेडले स्प्लेण्डर आइस्मार्ट ११० सीसी, न्यू अभिचर १५० सीसी र नयाँ सुपर स्प्लेण्डर १२५ सीसीको नयाँ भर्सनलाई नेपाली बजारमा ल्याएको हो । हिरोको आधिकारिक विक्रेता नेपाल जनरल मार्केटिङले सोमबार काठमाडौंमा सार्वजनिक गरेका तीन वटै बाइकका यसअघिका अडिसन नेपाली बजारमा लोकप्रिय भइसकेका थिए । कम्पनीले नेपालमा अपग्रेड गरेर भित्र्याएको तीन वटै मोटरसाइकल आईथ्रीएस प्रविधिमा छन् । कम्पनीका प्रतिनिधिहरुले बाइकहरु अनावरण गर्दै भरपर्दो, उर्जायुक्त र प्रभावकारी उत्पादनहरु नेपाली बजारमा ल्याएको बताए । कम्पनीले केही महिना अगाडि मात्रै डुएट स्कुटर बजारमा ल्याएको थियो । कम्पनीले बजारमा ल्याएको स्प्लेण्ड आइस्मार्ट ११० सीसीको मोटरसाइकल भारतको जयपुरमै डिजाइन भएको हो । सबै बाइकमा ९ पटकको फ्रि सर्भिस र ५ वर्षको वारेन्टी दिइएको छ । नयाँ स्प्लेण्डर आइस्मार्ट ११० कम्पनीले यो बाइक नयाँ पुस्तालाई लक्षित गरी बजारमा ल्याइएको जनाएको छ । आकर्षक यो बाइकमा सुरक्षा, उपयोगिता र आरामदायी विशेषता छन् । यो बाइक यस अघिनै नेपालमा बिक्री भइरहेको स्प्लेण्डर आइस्मार्ट १०० सीसीको बाइकको अपग्रेड भर्सन हो । यसमा कम्पनीले आई ३ एस प्रवधिमात्रै थप गरेको हो । यसले झन्झटमुक्त र आरादायी यात्राको अनुभूति दिने कम्पनीको दावी छ । बाइक आधुनिक पनि देखिन्छ । यो बाइकमा नयाँ बीएस-४ मापदण्ड अनुसारको ११० सिसी टर्क अन डिमाण्ड अर्थात् टड इन्जिन, फोर स्ट्रोक लगायतका फिर्चस छन् । बाइकको अधिकतम ९.१ पीएस मा ७५०० आरपीएम र ९ एनएम मा ५५०० को टर्क छ । यो बाइक ७.४५ सेकेण्डमा शुन्यबाट सुरू गरी ६० किमी प्रतिघण्टाको गतिमा कुदन सक्ने कम्पनीको दाबी छ । यो बाइकको ग्राउण्ड क्लियरेन्स १६५ एमएम छ । बाइकको तौल १ सय ३० केजी छ । बाइकमा ८.५ लिटरको इन्धन टंयाकी छ । यो बाइकको मूल्य १ लाख ६६ हजार रुपैयाँ पर्छ । सुपर स्प्लेण्डर १२५ यो बाइक पनि आई ३ एस प्रविधमा आधारित छ । यसले कम इन्धन कम खपत गर्नुका साथै शहरी सडकहरूका लागि पनि ज्यादै महत्वपूर्ण रहेको कम्पनीको दाबी छ । यो बाइक नयाँ ढाँचामा आधारित छ । यसका कारण यो बाइक अन्यभन्दा बढी टिकाउ हुने कम्पनीको दाबी छ । अप्ठयारो बाटोमा पनि यो बाइकले उत्कृष्ट सन्तुलनको सुनिश्चितता दिन्छ । सर्भिस ड्यु इन्डिकेटरले समय-समयमा गर्नुपर्ने मर्मत संभारबारे पनि जानकरी दिन्छ । यो बाइकको चालकले अँध्यारोमा पनि धेरै परसम्म देख्नसक्छ । मधुरो प्रकाशमा पनि चालकलाई सुरक्षित रहिरहन सहयोग गर्छ । यो बाइकको ग्राउण्ड क्लेयरेन्स १५० एमएम छ भने तौल १ सय ३० केजी छ । यसमा १३ लिटरको फ्युल टंयाकी छ । नेपाली बजारमा यसको मूल्य १ लाख ७६ हजार रुपैयाँ तोकिएको छ । अचिभर १५० यो बाइक युवा पुस्तालाई ध्यानमा राखी निर्माण गरिएको कम्पनीको दाबी छ । न्यू अचिभर १५०ले उत्कृष्ट शैली तथा साहसी ढाँचालाई मूर्तरूप दिएको कम्पनीले जनाएको छ । बाइकमा बिएस-४ मापदण्ड अनुसारको १५० सिसी टर्क अन डिमाण्ड अर्थात् टड इञ्जिनले यस बाइकलाई शक्ति दिन्छ । बाइकमा एअर-कुल्ड सिलिण्डर, फोर स्ट्रोक इंजिनले अधिकतम १३.६ पिएस अर्थात् १० किलोवाटको शक्ति दिने कम्पनीले जनाएको छ । बाइकको ग्राउण्ड क्लिरेन्स १ सय ६० एमएम छ । बाइकका १३ लिटरको इन्धन टंयाकी छ । बाइकको मूल्य २ लाख ३ हजार रुपैयाँ तोकिएको छ ।",
    "category": "automobiles"
  },
  {
    "text": "चिनिया बजारमा आफ्नो प्रभुत्व गुमाएको एक वर्ष नपुग्दै स्मार्टफोन निर्माता सामसुङले अर्को ठूलो एसियाली बजार तथा विश्वको तेश्रो ठूलो स्मार्टफोन बजार भारतमा समेत धक्का खानु परेको छ । भारतीय बजारमा सबैभन्दा धेरै स्मार्टफोन बिक्रि गर्न सफल हुँदै आएको सामसुङलाई स्थानीय स्र्माटफोन निर्माता माइक्रोम्याक्सले पछाडि पारेको छ । बजार अनुसन्धान संस्था क्यानालिसका अनुसार भारतीय बजारमा स्मार्टफोन बिक्रिको हिसाबले पहिलोपटक सस्तो मूल्यको स्थानीय ब्राण्ड माइक्रोम्याक्सले सामसुङलाई उछिनेर पहिलो स्थानमा उक्लिएको हो । सन् २०१४ को अन्तिम तिन महिनाको तथ्यांक अनुसार भारतीय स्मार्टफोन बजारमा माइक्रोम्याक्सले २२ प्रतिशत हिस्सा ओगटेको छ । सामसुङको बजार हिस्सा २० प्रतिशतमा झरेको छ । भारत विश्वको तेश्रो ठूलो स्मार्टफोन बजार हो र धेरै मोबाइल फोन प्रयोगकर्ताले सामान्य खालका फिचर फोन छाडेर पहिलोपटक स्मार्टफोन प्रयोग गर्दैछन् । भारतमा बिक्रि हुने स्मार्टफोन मध्ये चौथाइ भन्दा बढि स्मार्टफोन १ सय डलर भन्दा कम मूल्यका हुने गरेका छन् । फलस्वरुप फोन निर्माताहरु विभिन्न आयस्तर भएका उपभोक्तालाई सुहाउने खालका आधारभुत र सुपथ मुल्यका फोन उत्पादन गर्न तछाडमछाड गरिरहेका छन् । क्यानालिसका विश्लेषक रुशाभ दोषीका अनुसार स्थानीय बजारको रुचीलाई पछ्याउनु निकै महत्वपूर्ण बन्दै गएको छ । यो मामिलामा प्रतिस्पर्धी कम्पनीहरु भन्दा माइक्रोम्याक्स अगाडि देखिएको छ । आफ्ना फोनलाई सस्तो मूल्यका बनाउनु तथा विभिन्न खाले स्थानीय भाषाहरु समेत फोन सेटमा उपलब्ध गराउने चतुराइँ माइक्रोम्याक्सले गरेको छ । जसका कारण मध्यमवर्गीय उपभोक्ताको बाहुल्य रहेको भारतीय मोबाइल बजारमा माइक्रोम्याक्सले सफलता हात पारेको उनी बताउँछन् । राजधानी दिल्लीमा मुख्यालय रहेको माइक्रोम्याक्सले आफ्ना ध्वजाबाहक स्मार्टफोनहरु, क्यानभास नाइट्रो र क्यानभास ह्यु को उल्लेखनीय व्यापार गर्न सफल भएको छ । गत वर्षको अन्तिम ३ महिनामा मात्रै माइक्रोम्याक्सले भारतमा २ करोड २० लाख स्मार्टफोन बिक्रि गर्न सफल भएकेा छ । भारतीय स्मार्टफोन बजारमा माइक्रोम्याक्स र सामसुङ पछि कार्बोन र लाभा जस्तै स्थानीय ब्राण्डको दबदबा रहेको बीबीसीले उल्लेख गरेको छ ।",
    "category": "technology"
  },
  {
    "text": "सरकारले शिक्षक सेवा आयोग नियमावाली संशोधन गरी शिक्षाशाश्त्र नपढेकाले समेत शिक्षक अध्यापन अनुमतिपत्र(लाइसेन्स) लिन पाउने व्यवस्था गर्ने भएको छ। प्रस्तावित संशोधनमा विज्ञान, गणित, अंग्रेजि, लेखा, कम्पुटर, सिभिल इन्जिनियरिङ्ग, इलेक्ट्रिक इन्जिनियरिङ्ग, पशुपालन र बालीविज्ञान विषय अध्ययन गरेकाहर ??े शिक्षक लाइसेन्स लिन पाउने व्यवस्था गरेको हो। यसअघि शिक्षाशास्त्र पढेका वा दसमहिना शिक्षक तालिम गरेकाले मात्र स्थायी लाइसेन्स लिन पाउँँथे। सरकारको यो नियमलाई शिक्षा क्षेत्रमा प्रतिकुल ठान्दै एमाओवादी समर्थित कर्मचारी संगठनले विरोध जनाएको छ । यसको चर्को विरोध गर्दै राष्ट्रिय कर्मचाराी संगठन शिक्षा सचिब विश्वप्रकाश पण्डितलाई ज्ञापनपत्र बुझाएको छ। तर सरकारले भने विज्ञान, गणित, अंग्रेजिजस्ता विषय लिएर प्रथम र बिशिष्ट श्रेणीमा स्नात्तक, स्नात्तकोत्तर उतिर्णले शिक्षक हुन नपाउने , तर शिक्षा विषयमा तृतीय श्रेणीमा पास भएकाले पनि पाउनेजस्तो प्रावधानका कारण शिक्षा क्षेत्रको गुणस्तर खस्केको विशलेषण गरेको छ । विज्ञहर ??ो सुझावअनुसार शिक्षाशास्त्रबाहेक विभिन्न संकाय पढेकालाई पनि लाइसेन्स खुला गरिएको हो। यो व्यवस्थाले विष्यगत शिक्षणमा प्रतिस्पर्धा बढाउने सरकारको भनाई छ । प्रस्तावित व्यवस्था अनुसार परीक्षामा कम्तिमा ५० अङ्क(यस अघि ४० अङ्क) ल्याउनेले मात्र लाइसेन्स लिन पाउनेछन्।",
    "category": "education"
  },
  {
    "text": "१२ वैशाखको भूकम्पसँगै शुरु भएको २०७२ ले जमीनसँगै सिर्जनाको हरक्षेत्रमा कम्पन ल्याइदियो। त्यसबाटै तङ्ग्रिंदै शुरु मात्र गरेको सिर्जनशील मस्तिष्क मधेश आन्दोलन र भारतीय नाकाबन्दीले पुनः थलियो। नयाँ केही गर्ने भन्दा पुरानैलाई जोगाउने एकखाले ‘पोष्ट ट्रमटिक स्ट्रेस डिस्अर्डर’ बाट कला क्षेत्र प्रभावित देखियो। तर, वर्षको मैजारोमा सुस्ताएका स्रष्टा मूर्झाउन थालेका छन्। यसले वर्ष २०७३ साहित्य, चलचित्र, चित्रकला र संगीतमा साँच्चिकै ‘नयाँ’ बन्ने स्पष्ट झलक देखिन्छ। आख्यानको वर्षभूकम्प र नाकाबन्दीका कारण २०७२ साल पुस्तक प्रकाशन र बिक्रीका लागि सुखद् नभएको फाइनप्रिन्ट बुक्सका अजित बराल बताउँछन्। “तर, २०७३ साहित्यमय हुने संकेत देखिएको छ”, बराल भन्छन्। यो वर्ष फाइनप्रिन्टले कम्तीमा १५ वटा पुस्तक छाप्ने टुंगो गरेको छ, जसमा उपन्यासहरूमा राज सरगमको ‘छाउघर’, हरिवंश आचार्यको ‘हरिबहादुरः पढ्ने फिल्म’, शिवानी सिंह थारुको ‘काठमाडौंमा एक दिन’, सुविन भट्टराईको ‘मनसुन’, अभिनेत्री विनिता बरालको ‘जुइनो’, सरस्वती प्रतीक्षाको उपन्यास पनि सूचीमा छन्। मदनकृष्ण श्रेष्ठको आत्मसंस्मरण, रवीन्द्र भट्टराईको संग्रह ‘शेयरबाट करोडपति’, अमर न्यौपानेका कविता पनि यसै वर्ष आउनेछन्। “२०७३ को वैशाखमै पाठकको हातमा पुग्ने नयनराज पाण्डेको उपन्यास ‘सल्लीपिर’ को कभरमा फोयल स्याम्पिङ विधि प्रयोग गरेका छौं”, बराल भन्छन्। नेपालयले वर्षको स्वागत नारायण वाग्लेको तेस्रो उपन्यासबाट गर्ने भएको छ, जसको नाम भने टुगो लाग्नै बाँकी छ। नेपालयका किरणकृष्ण श्रेष्ठ थप पुस्तकहरूबारे कुराकानी भइरहे पनि टुगोमा पुगिनसकेको बताउँछन्। “नयाँ वर्षमा समीक्षा र हल्लाका पछि लागेर पाठक पढ्ने प्रचलन घट्दै जानेछ”, श्रेष्ठ भन्छन्। उनी आजसम्म बजारले पाठकलाई मार्गनिर्देश गरेको तर अब पाठकले बजार डोर्यापउने दाबी गर्छन्। भन्छन्, “अब लेखक र प्रकाशकहरूलाई पाठकको रुचि समात्ने आवश्यकता पर्छ।” सांग्रिला बुक्सले नयाँ वर्षमा शारदा शर्माको ‘कम्प’ र शरद पौडेलको ‘तपन’ उपन्यास निकाल्ने तय गरिसकेको छ। “राजेन्द्र पराजुलीको कथाका साथै अन्य महत्वपूर्ण कृतिको तयारी पनि गरिरहेका छौं”, सांग्रिलाका मणि शर्मा भन्छन्। फिनिक्स बुक्सले चाहिं पारिजातका कृतिहरूको पुनःप्रकाशनदेखि नारायण ढकालको कथा, डा. चित्र वाग्लेको संस्मरण, स्वप्निल स्मृतिको कविता, राजन मुकारुङ र उपेन्द्र सुब्बाका उपन्यास, गायक रामकृष्ण ढकालको संस्मरण ल्याउने निधो गरेको छ। बुकहिल पब्लिकेसनले पिटर जे. कार्थकको अङ्ग्रेजी उपन्याससँगै खगेन्द्र लामिछाने, गनेश, पौडेल, आश्विनी कोइराला र मिलन संग्रौलाको उपन्यास, कुमार नगरकोटीको कथा, विप्लव प्रतीकका कविता छाप्ने निर्क्योल गरेको छ। “२०७३ सालमा आख्यानकै बाहुल्य हुने देखिन्छ”, बुकहिलका भुपेन्द्र खड्का भन्छन्। मौलिक कथा, नौलो प्रस्तुतिचलचित्र कलाकारको लगातारको दबाबका कारण २०७३ भित्रै परिचयपत्र लागू हुने सम्भावना बढेको छ। “परिचयपत्र लागू त हुन्छ नै”, लेखक/निर्देशक प्रकाश साय्मी भन्छन्, “तर, कार्ड कसलाई, कुन आधारमा दिने विषयमा विवाद हुनेछ।” उनका अनुसार, नयाँ सालमा चलचित्र क्षेत्रमा स्टिडिक्याम प्रयोगमा आउनेछ। “सिनेमाटोग्राफरको अन्तर्राष्ट्रिय छाता संगठनको सदस्यताको पहल पनि भइरहेको छ”, उनी भन्छन्। रंगकर्मी/निर्देशक अनुप बराल २०७३ सालमा चलचित्रमा निर्माण र कथावाचन शैलीमा नौलो प्रयोग हुने बताउँछन्। हाल ‘दोख’ चलचित्रको छायांकनमा व्यस्त उनी अबका चलचित्रहरू मौलिक संस्कृतिमा आधारित हुने दाबी गर्छन्। वर्ष २०७३ बरालको ‘दोख’ सँगै नवीन सुब्बाको ‘गुडबाई काठमाडौं’, रामबाबु गुरुङको ‘पुरानो डुंगा’, विश्व बस्नेतको ‘स्कूल’, मुस्कान ढकालको ‘समर लभ’, दीपेन्द्र के. खनालको ‘चपली हाइट–२’, दीपाश्री निरौलाको ‘छक्का पञ्जा’, उत्कल थापाको ‘जंगे’, सुवर्ण थापाको ‘बाटोमुनिको फूल २’, अपिल विष्टको ‘झुम्की’, निलु डोल्मा शेर्पाको ‘हाउ फन्नी’, हेमराज बीसीको ‘गाजलु’ जस्ता चलचित्रका कारण विशेष बन्ने अपेक्षा गरिएको छ। युवा कलाकारलाई लिएर ‘मिडसमर नाइट्स सपना’ नाटक निर्देशन गरेका रंगकर्मी सुनील पोखरेल २०७३ साल नव कलाकारले भरिपूर्ण हुने बताउँछन्। “काठमाडौंका पाँचै वटा नाटकघरले अभिनयको तालीम दिइरहेका छन्”, उनी भन्छन्, “त्यहाँको उत्पादनले रंगमञ्चलाई नयाँ ऊर्जा र उँचाइ दिनेछ।” ‘जुनकिरी घुम्ती रंगमञ्च बस’ सँगै मण्डला नाटक घरले ‘तराई मोनोलग’ प्रोजेक्ट थाल्ने भएको छ। “मधेशसँगको सम्बन्धलाई थप सुमधुर बनाउन हामी ‘पर्फर्मेन्स आर्ट’ को सहायता लिंदैछौं”, मण्डलाका निर्देशक राजन खतिवडा भन्छन्। गायक दीप श्रेष्ठ २०७३ मा दुईवटा राष्ट्र भावका र केही युगल गीतको तयारी गरिरहेका छन्। नयाँ वर्षको शुरुआत नौलो पाराले गर्न लागेको बताउने उनी आगामी वर्ष सुगम संगीतको वर्ष हुनेमा आशावादी छन्। “३० चैतको मध्यरात म पुराना लोकगीत गाएर नयाँ वर्षको स्वागत गर्ने योजनामा छु”, उनी भन्छन्। नयाँ भवन, नयाँ तस्वीर चित्रकलामा पनि यो वर्ष रंगीन हुनेछ। ललितकला प्रज्ञा प्रतिष्ठानकी कुलपति रागिनी उपाध्याय प्रतिष्ठानले भारत, बाङ्लादेश, इजरायललगायत मुलुकसँग समझ्ादारीपत्रमा हस्ताक्षर गर्ने तयारीमा रहेको बताउँछिन्। राष्ट्रिय र अन्तर्राष्ट्रिय चित्र वा शिल्पकला प्रदर्शनीका लागि आफूले पहल गरिरहेको भन्दै उनी २०७३ मा प्रतिष्ठान नयाँ भवनमा सर्ने योजनामा रहेको पनि बताउँछिन्। २०७२ सालमा अन्तर्राष्ट्रिय फोटोग्राफी मेला, फोटो काठमाडौं आयोजना गरेको फोटो सर्कलले २०७३ मा नेपाली इतिहास र जीवनलाई तस्वीरमार्फत देखाउने भएको छ। फोटो काठमाडौंका निर्देशक भूषण शिल्पकार मेलालाई धरान लैजाने तयारी गरिरहेका छन्। “आम नेपालीको जीवनवृत्ति झल्किने करीब ५५ हजार स्टिल तस्वीरलाई डिजिटलाइज्ड गर्दैछौं”, उनी भन्छन्, “तीमध्येका केही तस्वीर समेटेर पुस्तक पनि निकाल्नेछौं।” साहित्य-कलामा नयाँ उर्जा, नयाँ उँचाइ- २०७३",
    "category": "entertainment"
  },
  {
    "text": "कारोबार संवाददाता काठमाडौं, ९ साउन सरकारले गत वर्ष जिल्लागत तहमा गरेको विनियोजन रकमभन्दा दोब्बर बढीले खर्च भएको पाइएको छ । महालेखा नियन्त्रक कार्यालय (मलेनिका)को सार्वजनिक विवरणअनुसार जिल्ला गत तहमा गत आर्थिक वर्षमा १ खर्ब ८१ अर्ब १४ करोड २७ लाख रुपैयाँ खर्च भएको छ । तर, राष्ट्रिय योजना आयोगले सार्वजनिक गरेको आर्थिक वर्ष ०७२/७३ को वार्षिक विकास कार्यक्रमअनुसार जिल्ला तहमा ८१ अर्ब १४ करोड १२ लाख रुपैयाँ विनियोजन भएको थियो । जिल्लागत तहमा भएको खर्चमध्ये चालू खर्च ७८ अर्ब ६३ करोड ६२ लाख ८२ हजार, पुँजीगत खर्च ५८ अर्ब १२ करोड २८ लाख ६४ हजार र वित्तीय व्यवस्थाअन्तर्गत ४४ अर्ब ३८ करोड ३५ लाख ७८ हजार रुपैयाँ खर्च भएको हो । चालू तथा पुँजीगत खर्च ७५ जिल्लामै भएको हो भने वित्तीय व्यवस्थाअन्तर्गतको खर्च भने काठमाडौंमा मात्रै भएको महालेखा नियन्त्रकको कार्यालयले जनाएको छ । तर, आयोगका अनुसार जिल्ला तहमा विनियोजित रकममध्ये चालू खर्च ४२ अर्ब ११ करोड ४८ लाख र पुँजीगत खर्चका लागि ३९ अर्ब २ करोड ६३ लाख रुपैयाँ छ । आयोगले जिल्लागत तहमा महिला, बालबालिका तथा समाज कल्याण, उद्योग, कृषि, पर्यटन तथा संस्कृति, भौतिक पूर्वाधार, युवा तथा खेलकुद, वन तथा भूसंरक्षण, सहरी विकास, शिक्षा, स्थानीय विकास, स्वास्थ्य सेवा र विज्ञान, प्रविधि तथा वातावरणका क्षेत्रमा खर्च गर्ने गरी वार्षिक विकास कार्यक्रम सार्वजनिक गर्दै आएको छ । सरकारले दिएको बजेटका आधारमा हुने खर्चलाई मलेनिकाले नगदमा आधारित खर्च दैनिक तथा मासिक रूपमा सार्वजनिक गर्छ । जिल्लागत तहमा खर्च स्वीकृति भई असार २५ सम्म काटेको चेकको भुक्तानी साउन महिनाभरि दिन सकिने भएकाले वास्तविक खर्च अहिलेको भन्दा केही बढ्न पनि सक्छ । गत वर्ष सबैभन्दा बढी रकम काठमाडौंका लागि विनियोजन भएको थियो । आयोगकाअनुसार गत वर्ष चालू ९४ करोड ५६ लाख र पुँजीगत खर्च १ अर्ब ११ करोड ४७ लाख गरी २ अर्ब ६ करोड ४ लाख रुपैयाँ विनियोजन भएको छ । तर, मलेनिकाका अनुसार गत वर्ष काठमाडौंले १ खर्ब २ अर्ब ६८ करोड ९३ लाख रुपैयाँ खर्चिएको छ । त्यसमध्ये चालू ३९ अर्ब ३५ करोड ९२ लाख र पुँजीगत खर्च १८ अर्ब ९४ करोड ६५ लाख रुपैयाँ छ । त्यसैगरी वित्तीय व्यवस्थाअन्तर्गत ४४ अर्ब ३८ करोड ३६ लाख रुपैयाँ खर्च भएको छ । जिल्ला तहमा ८१ अर्ब बजेट विनियोजन, पौने २ खर्बभन्दा बढी खर्च",
    "category": "economy"
  },
  {
    "text": "डाक्टर गोविन्द केसीसँग अनसनको १३औं दिन गरिएको कुराकानी।",
    "category": "bank"
  },
  {
    "text": "चन्दन रौनियार नवलपरासी, २१ चैत । नवलपरासीको परासीमा सदभावना पार्टीद्वारा आयोजित भण्डाफोर तथा पार्टी प्रवेश कार्यक्रममा पूर्व सभासद अलाउद्दीन अन्सारी सदभावना पार्टीमा प्रवेश गरेका छन् । सदभावना पार्टीका राष्ट्रीय अध्यक्ष राजेन्द्र महतोको प्रमुख आतिथ्यमा आयोजित भण्डाफोर तथा पार्टी प्रवेश कार्यक्रममा पूर्व सभासद तथा हाल तराई मधेश सद्भावना पार्टीका राष्ट्रीय उपाध्यक्ष अन्सारी, तराई मधेश लोकतान्त्रिक पार्टीका जिल्ला सचिव बुद्धीराम यादव, फोरम लोकतान्त्रिक का नेता अनिल मियाँ सहीत सयौं नेता तथा कार्यकर्ता सदभावना पार्टीमा प्रवेश गरेका छन् । नव प्रवेशीहरूलाई पार्टी अध्यक्ष महतोले अबीर र माला लगाएर पार्टीमा स्वागत गरेको नवलपरासी अध्यक्ष बिजय अग्रहरीले जानकारी दिएका छन् ।",
    "category": "politic"
  },
  {
    "text": "बोधराज सुवेदी÷महुली, १९ चैत । पूर्व–पश्चिम लोकमार्ग अन्तर्गत महुली सडकखण्डको महुली पुलमा शनिवार विहान मालवाहक ट्रक दुर्घटना भएको छ । ईलाका प्रहरी कार्यालय महुलीले दिएको अनुसार कञ्चनरुप नगरपालिका वडा नम्वर– ११ स्थित महुली पुलको मध्य भागमा ना ४ ख २०८१ नम्बरको उक्त ट्रक पुलवाट खोलामा खसेको हो । विपरित दिशावाट आएको सवारी साधनलाई साइड दिन खोज्दा एन्टी लाइटको कारणले अनियन्त्रित भइ ट्रक पुलवाट खसेको हो । उदयपुर सिमेन्ट उद्योगको कोइला लोड गरेर विर्तामोडबाट उदयपुरको जलजले जाँदै गरेको उक्त ट्रक दुर्घटनाबाट गाइघाट घर भएका ४२ वर्षिय चालक भरत वुढाथोकी सामान्य घाइते भएको र सिराहाको कसाहाका १७ वर्षिय सह–चालक मुकेश कुमार यादव स–कुशल रहेको प्रहरीले जनाएको छ ।",
    "category": "politic"
  },
  {
    "text": "काठमाडौं । इन्टरनेट जाएन्ट गुगलले आफ्नो सर्च इन्जिन तथा भिडियो प्लाटफर्म युट्युबमा जलवायु परिवर्तनका विषयमा गलत जानकारी प्रदान गर्ने विज्ञापनहरुमाथि प्रतिबन्ध लगाउने घोषणा गरेको छ ।गुगलको उक्त कदमले गलत जानकारी फैलिनबाट रोकिने अपेक्षा गरिएको छ । गुगलले यसअघि युट्युबमा अपलोड गरिएका कोरोना भाइरसका विषयमा गलत जानकारी दिने लाखौं भिडियोहरु हटाएको थियो ।अनलाइनमा पोस्ट हुने कतिपय विज्ञापनहरुमा विश्वको तापमान वृद्धिको कुरा भ्रामक तथा गलत रहेको उल्लेख हुने गरेको थियो । साथै जलवायु परिवर्तनका बारेमा विभिन्न गलत जानकारीहरु पनि शेयर हुने गरेका छन् । त्यस्ता खालका विज्ञापनहरुले आम मानिसहरुको अभिमतलाई भ्रमित गर्ने गर्ने गुगलको भनाइ छ ।अगष्टमै १० लाख भन्दा धेरै भिडियो डिलिटस्मरण रहोस् युट्युबले गत अगष्टमा आफ्नो प्लाटफर्मबाट १० लाखभन्दा धेरै भिडियो हटाएको थियो । ती सबै भिडियोमा कोरोना भाइरसका विषयमा गलत जानकारीहरु फैलाइएको थियो ।त्यसअघि पनि कम्पनीले सन् २०२० को फेब्रुअरीमा आफ्नो प्लाटफर्मबाट कोरोना भाइरससँग सम्बन्धित ५ लाखभन्दा धेरै भिडियोहरुलाई हटाएको थियो, जसमा कोरोना भाइरसका विषयमा गलत जानकारी दिइएको थियो ।इन्टरनेट प्रयोगकर्ताहरुसम्म सही जानकारी मात्र पुगोस् भन्नका लागि यस्तो कदम चालिएको गुगलको भनाइ छ ।–एजेन्सी",
    "category": "technology"
  },
  {
    "text": "रामपुर नगरपालिकामा आयोजित चौथो मेयर कप रनिङ सिल्ड वडा ५ ले जितेको छ । नगर खेलकुद विकास समितिले मेयर कपअन्तर्गत फुटबल, भलिबल (महिला–पुरुष), क्रिकेट, कराते, ब्याडमिन्टन र डोरीतान प्रतियोगिता राखेको थियो ।",
    "category": "sports"
  },
  {
    "text": "नेपाली क्रिकेटर सन्दीप लामिछानेले इंग्ल्यान्डको घरेलु ट्वान्टी–२० भाइटिलिटी ब्लास्ट खेल्ने भएका छन् । ग्लोबल स्टार भए पनि सन्दीपले पहिलो पटक इंग्ल्यान्डको घरेलु क्रिकेट खेल्न लागेका हुन् । सन्दीपले वोर्सस्टरसायरबाट खेल्नेछन् ।",
    "category": "sports"
  },
  {
    "text": "अमेरिकन एयरलाइन्सको विमान उडाइरहेको पाइलटको मध्य आकाशमै मृत्यु भएको छ। फिनिक्सबाट बोस्टनतर्फ जाँदै गरेको अमेरिकी एयरलाइन्स एयरबस ए ३२०का पाइलटको मृत्यु भएको अन्तर्राष्ट्रिय सञ्चारमाध्यमहरूले जनाएका छन्।उडिरहेको जहाजमा अचानक पाइलटको मृत्यु भएपछि सहायक पाइलटले विमानलाई नियन्त्रणमा लिएर सुरक्षित अवतरण गराएका थिए। एकसय ४७ जना यात्री र पाँचजना चालक दलका सदस्य रहेको उक्त एयरबसलाई को पाइलटले आकस्मिक रूपमा न्युयोर्कमा अवतरण गराएका थिए। पाइलटको मृत्यु हुनका कारणबारे विस्तृतमा केही खुलाइएको छैन। दुर्भाग्यवस् हाम्रो पाइलटको मृत्यु भएको छ। हामी यो घटनाबाट धेरै दुःखी छौं, घटनापछि अमेरिकन एयरलाइन्सले विज्ञप्ति जारी गर्दै भनेको छ।",
    "category": "world"
  },
  {
    "text": "टिकटकको प्रतिस्पर्धीका रुपमा लिइएको छोटो भिडियोहरु तयार गर्ने तथा शेयर गर्ने प्लाटफर्म युट्युब शर्ट अमेरिकामा सुरु भएको छ । बिहीबारदेखि आगामी केही हप्तासम्म शर्टको बेटा प्रोग्रामलाई अमेरिकामा विस्तार गरिने युट्युबले जनाएको छ । यसअघि युट्युबको टिकटक भनिने शर्टको भारतमा परीक्षण भएको छ । अहिले विश्वभरकै प्रयोगकर्ताहरुले यो प्लाटफर्मका सामग्रीहरु हेर्न पाउने भएपनि भारत र अमेरिका बाहेकका प्रयोगकर्ताले त्यसमा भिडियो बनाएर पोस्ट गर्न भने सक्दैनन् । युट्युबका अनुसार प्रयोगकर्ताले शर्टमा आफ्ना मोबाइल फोनबाटै छोटो तथा आकर्षक भिडियोहरु खिच्न सक्दछन् । शर्टमा प्रयोगकर्ताले भिडियो क्लिपहरु आपसमा जोड्न, म्युजिक हाल्न र ह्याण्डस फ्रिमा टाइमर र काउन्टडाउनसहित भिडियो रेकर्ड गर्न सक्दछन् । अर्थात् टिकटकमा हाल उपलब्ध सबैजसो फिचरहरु शर्टमा उपलब्ध छन् । बिहीबार युट्युबले शर्टमा रहेको नयाँ टुल्स सार्वजनिक गरेको छ । जसबाट प्रयोगकर्ताले शर्टमा रहेका विभिन्न भिडियोहरुबाट अडियो मात्र निकालेर आफूले तयार पारेका भिडियोमा रिमिक्स गर्न सक्नेछन् । साथै आफूले सिर्जना गरेका त्यस्ता भिडियोका बीचबीचमा अक्षरहरु पनि लेख्न सकिन्छ । टिकटकको लोकप्रियताका बाबजुत अमेरिका र चीनबीचको व्यापार युद्धका कारण अमेरिकामा टिकटकको भविष्य माथि प्रश्नचिन्ह खडा भइरहेको अवस्थालाई मध्यनजर गर्दै विभिन्न कम्पनीहरुले टिकटकका प्रतिरुपहरु घोषणा गरिरहेका छन् । इन्स्टाग्रामले अमेरिका र अन्य मुलुकहरुमा टिकटकजस्तै भिडियो शेयरिंग प्लाटफर्म रिल्स लञ्च गरेको छ भने स्नापच्याटले स्पटलाइन फिचर सुरु गरेको छ । त्यस्तै टिकटकको अर्को अमेरिकी प्रतिस्पर्धी डब्सम्यासलाई रेडिटले गत वर्ष खरिद गरेको थियो । युट्युब शर्टस्का प्रमुख टोड शेम्र्यानका अनुसार कम्पनीले सिर्जनामा रहेका अड्चनहरु हटाउने कोसिस गरिरहेको छ । यसले नयाँ पुस्ताका प्रतिभाहरुलाई दर्शक श्रोता फेला पार्न सहयोग गर्नेछ । -सीएनएनबाट",
    "category": "technology"
  },
  {
    "text": "सुदीप सिवाकोटी/नयाँ पत्रिकामकवानपुर, २१ जेठ नेपाल विद्युत् प्राधिकरणलाई बिक्री गरिने ट्रिटमेन्ट गरिएका काठका विद्युत् पोल उत्पादनका लागि कच्चा पोल अभाव हुँदा हेटौँडास्थित टिम्बर कर्पोरेसन अफ नेपाल (टिसिएन)लाई समस्या परेको छ । पोल अभावका कारण ग्रामीण विद्युतीकरणमा समस्या पर्ने देखिएको छ । सागरनाथ वन र निजी क्षेत्रबाट कच्चा पोल खरिद टिसिएनले सर्लाहीको सागरनाथ वन परियोजना र निजी क्षेत्रबाट खरिद गरेको कच्चा पोल ट्रिटमेन्ट गरेपछि विद्युत् प्राधिकरणका वितरण केन्द्रमार्फत ग्रामीण क्षेत्रमा पठाउँदै आएको छ । टिसिएनको लक्ष्यभन्दा न्यून कच्चा पोल उपलब्ध हुँदा काठको पोल ट्रिटमेन्टका लागि समस्या परेको हो । सागरनाथ र निजी क्षेत्रबाट कच्चा काठ संकलन न्यून भएपछि समस्यामा परेको टिसिएन हेटौँडा कार्यालय प्रमुख लक्ष्मीप्रसाद रेग्मीले जानकारी दिए ।पूर्वदेखि पश्चिम धनगढीसम्म अभाव पूर्वी जिल्ला इलाम र ताप्लेजुङदेखि पश्चिम धनगढी र कैलालीसम्मका विद्युत् प्राधिकरणको वितरण केन्द्रलाई बिक्री गरिने ट्रिटमेन्ट विद्युत् पोल अभाव हुने अवस्था देखिएको कार्यालय प्रमुख रेग्मीले बताए । ‘हामीले संकलन गर्ने कच्चा पोल अभाव हुँदा ट्रिटमेन्टका लागि पठाउन सकेका छैनौँ,’ उनले भने, ‘यो वर्ष हाम्रो लक्ष्यभन्दा निकै कम कच्चा पोल उपलब्ध भएको छ ।लक्ष्य ११ हजार तर खरिद १६ सय मात्रै कार्यालयको तथ्यांकअनुसार यो वर्ष १ हजार ६ सय मात्र कच्चा पोल उपलब्ध भएको छ । तर, कार्यालयले यो वर्ष ११ हजार पोल खरिद गर्ने लक्ष्य रहेको बताएको छ । टिसिएनले ६ हजार सागरनाथबाट र ५ हजार कच्चा पोल निजी क्षेत्रबाट खरिद गर्ने लक्ष्य लिएको रेग्मीले जानकारी दिए । कार्यालयले बर्सेनि ९० प्रतिशत कच्चा पोल सागरनाथबाट र १० प्रतिशत मात्र निजी क्षेत्रबाट खरिद गर्दै आएको छ ।माग बढेपछि अभाव सागरनाथबाट टिसिएनले मसलाको रूख किन्ने गरे पनि त्यहाँको व्यवस्थापनले मागअनुसार रूख उपलब्ध नगराएको उनले बताए । टिसिएन उत्पादित पोल गुणस्तरीय भएकाले माग बढेको उनको भनाइ छ । उत्पादित पोल काठमाडौंलगायत मुलुकका यातायात सुविधा रहेका सबै स्थानमा प्राधिकरणले पठाउने गर्दछ । हेटौँडाको ट्रिटमेन्ट प्लान्ट क्षमता वार्षिक २५ हजारवटा पोल रहेको छ । प्लान्टमा रसायन र पानी मिसाएर मसलाको रूखलाई पकाइन्छ र हावामा सुकाएर किटाणुरहित बनाउने प्रविधि प्रयोग गरिन्छ । टिसिएनको कच्चा पोल प्रशोधन प्लान्टमा नौ कर्मचारी कार्यरत छन् । टिसिएनको धेरै कार्य घटे पनि पोल उत्पादन कायमै छ ।",
    "category": "economy"
  },
  {
    "text": "युरोपेली विश्वकप छनोटमा इंग्ल्यान्ड र जर्मनीले बिहीबार सजिलो जित निकालेका छन् । इंग्ल्यान्डले सान मारिनोलाई ५–० ले हरायो । त्यसमा जेम्स वार्ड र ओली वाट्किन्सनले इंग्ल्यान्डका लागि पहिलोपल्ट गोल गरे ।",
    "category": "sports"
  },
  {
    "text": "इंग्लिस प्रिमियर लिगमा वेस्ट ह्यामले आइतबार उल्भ्सलाई ३–२ ले हराएर चौथो स्थानमा उक्लेको छ । यो जितपछि वेस्ट ह्यामको ३० खेलबाट ५२ अंक भएको छ ।",
    "category": "sports"
  },
  {
    "text": "काठमाडौं । गीतकार प्रकाश घिमिरेका ६ वटा गीतको संगालो एल्बम आरम्भ बजारमा आएको छ । निजामती कर्मचारी घिमिरेको साहित्यिक यात्रा निकै पुरानो भएतापनि यो उनको पहिलो एल्बम हो । कविता प्रतियोगितामा कहिल्यै दोस्रा नभएका घिमिरेका एल्बममा माया र मुटुका कुराहरू संगालिएका गीतमा नेपालका ख्यातीप्राप्त गायक, गायिकाले स्वर दिएका छन् । स्थापित गाएक रामकृष्ण ढकाल, प्रमोद खरेल, सत्यराज आचार्य, शिव परियार तथा मल्लिका कार्कीले स्वर दिएको उक्त एल्बमका गीतमा आलोक श्री, शान्तिराम राई र कल्याण आलेले संगित भरेका छन् । गत बिहीवार आरम्भ एल्बम लोकार्पण कार्यक्रम घिमिरेकी माता चैतन्यकुमारी घिमिरेको सभापतित्व र गीतकारका दाई तथा पूर्व मुख्य सचिव तथा गृहमन्त्री माधव घिमिरेको प्रमुख आतिथ्यमा सम्पन्न भएको थियो । आरम्भ एल्बमको विमोचन सभापति घिमिरे, मुख्य अतिथि माधव घिमिरे तथा अर्का अतिथि तथा गीतकार र पूर्व अर्थमन्त्री एस्पी कोइराला (शंकरप्रसाद कोइराला)ले संयुक्तरुपमा गरेका थिए । कार्यक्रममा बोल्दै गीतकार घिमिरेले एल्बम निकाल्न पैसा नभएका प्रतिभालाई निकै गाह्रो हुने कुरा बताएका थिए । देशभर प्रतिभा धेरै भएता पनि पैसा नहुनेले आफ्नो प्रतिभा देखाउन समेत नपाउने अवस्था आएको गुनासो गीतकार घिमिरेको थियो । स्थापित गीतकार तथा लोक सेवा आयोगका सदस्य श्री पुरुष ढकालले घिमिरेका गीतहरू भावपूर्ण भएका र संगीतकारलाई भाका हाल्न समेत सहज हुने प्रकारका भएको टिप्पणी गरे । ढकालले रोयल्टीको पैसा आउने व्यवस्था हुन नसकेको र साँच्चिकै रोयल्टीको पैसा गायकले पाउने हो भने रामकृष्ण ढकाल जस्तो गायकले हेलिकप्टरनै चढेर हिंड्नसक्ने अवस्था आउने कुरा बताए ।",
    "category": "entertainment"
  },
  {
    "text": "अमेरिकी शेयर बजार नास्डाकमा प्रवेश गरेको पहिलो दिनमै क्रिप्टोकरेन्सी कम्पनी क्वइनबेस ग्लोबल इंकको बजार मूल्य एक खर्ब १२ अर्ब डलरसम्म पुगेको छ ।बुधबार शेयर बजारमा डेब्यू गरेको नास्डाकको मूल्य एक खर्ब १२ अर्ब डलर नाघेको भए पनि दिनको अन्त्यमा ८६ अर्ब डलरमा कायम भयो ।डाइरेक्ट लिस्टिङको माध्यमबाट स्टक मार्केटमा प्रवेश गरेको क्वइनबेसको धमाकेदार सुरुआतलाई बिटक्वाइन तथा अन्य क्रिप्टोकरेन्सीको विश्वव्यापी मान्यता तथा लोकपि्रयताको लागि कोशेढुंगा मानिएको छ ।पछिल्लो समय क्रिप्टोकरेन्सीहरुको लोकप्रियता र चुलिँदो मूल्यका कारण स्थापित ठूला कम्पनीहरु समेत यस्ता डिजिटल मुद्राहरुमा लगानीका लागि हाम फाल्न थालेका छन् ।बुधबार स्टक मार्केटमा प्रति शेयर मूल्य ३८१ डलरसँगै क्वइनबेसको कारोबार सुरु भएको थियो । त्यसअनुसार क्वइनबेसको मूल्य एक खर्ब १२ अर्ब डलर पुगेको थियो । त्यो मंगलबार निर्धारण गरिएको आधारमूल्य २५० डलरभन्दा ५२.४ प्रतिशतले बढी हो ।बुधबार शेयर मूल्य ३२८.२८ डलर हुँदा बजार बन्द भयो । यसबाट पहिलो दिनमै क्वइनबेसको बजार मूल्य ८५ अर्ब ७८ करोड डलर कायम भएको छ ।जबकि न्युयोर्क स्टक एक्सचेन्सको मालिक इन्टरकन्टिनेन्टल एक्सचेन्ज इंकको बजार मूल्य ६६ अर्ब डलर छ ।क्रिप्टोकरेन्सी कम्पनी क्वइनबेसको स्थापना सन् २०१२ मा अमेरिकाको सन फ्रान्सिस्कोमा भएको छ । यसका विश्वभर गरी ५ करोड ६० लाख प्रयोगकर्ता छन् भने यसको प्लाटर्फममा २ अर्ब २३ करोड क्रिप्टोकरेन्सी मुद्रा सम्पत्तिको रुपमा रहेको छ । जुन कूल क्रिप्टो मुद्राको बजारको ११.३ प्रतिशत होक्वइनबेसका प्रमुख वित्तीय अधिकृत एलेसिया हासले क्रिप्टो अर्थतन्त्रमा पारदर्शिता ल्याउन सफल भएकोमा आफूहरु खुसी बनेको बताए ।स्टक मार्केटमा क्वइनबेसको प्रवेश तथा ससक्त उपस्थितिले क्रिप्टोकरेन्सी बजारलाई पहिचान प्राप्त हुनुका साथै यसलाई मूलधारमा ल्याएको उनको भनाइ छ ।गत सेप्टेम्बरमा क्वइनबेस कम्पनीको मूल्य केवल ६ अर्ब डलर मात्र थियो । तर बिटक्वइनको मूल्यमा भएको बढोत्तरीसँगै यसको मूल्य पनि बढ्दै गएको थियो ।विश्वको सर्वाधिक महँगो क्रिप्टोकरेन्सी बिटक्वइनको मूल्य मंगलबार ६३ हजार डलर पुगेको छ । सन् २०२१ को पहिलो त्रैमासिकमै बिटक्वइनको मूल्य झण्डै दोब्बर भएसँगै यसको कारोबार गर्ने कम्पनी क्वइनबेसको आम्दानीसमेत बढेर एक अर्ब ८० करोड तथा खुद मुनाफा ८ करोड डलर पुगेको छ । जबकि सन् २०२० मा क्वइन बेसको वाषिर्क आम्दानी जम्मा १ अर्ब ३० करोड थियो ।रोयटर्सबाट",
    "category": "technology"
  },
  {
    "text": "नेपाली राष्ट्रिय क्रिकेट टोलीको जर्सी प्रायोजकमा शिक्षामूलक एप ‘माई सेकेन्ड टिचर’ भित्रिएको छ । आईएनजी ग्रुपअन्तर्गत इनोभेट टेकले क्रिकेट टोलीको जर्सीमा माई सेकेन्ड टिचर लोगो राख्नेछ । माई सेकेन्ड टिचर जर्सीको अघिल्लो भागमा र इस्लिङ्टन कलेज पछिल्लो भागमा रहने जनाइएको छ ।",
    "category": "sports"
  },
  {
    "text": "२० असार, काठमाडौं । लुम्बीनी बैंकका प्रमुख कार्यकारी अधिकृत (सीइओ) शोहनदेव पन्तले राजिनामा दिएका छन् । सञ्चालक समितिले राजिनामा स्वीकृत गरेपछि आइतबार साँझ पन्तले कर्मचारीहरुलाई विद्युतीय पत्राचार (इमेल) गरी आफु बैंकबाट बाहिरिएको जानकारी गराएका थिए । लगभग कोल्याप्स हुने अवस्थामा पुगेको लुम्बीनी बैंक सुधारका लागि राष्ट्र बैंकको आग्रहमा उनी १० वर्षअघि सीइओ नियुक्त भएका थिए । ‘१० वर्ष पसिना काढेँ, अब केही समय विश्राम गर्छु,’ पन्तले सोमबार अनलाइनखबरसँग भने- ‘त्यसपछि साथीभार्इसँग सल्लाह गरेर नै अघि बढ्छु ।’ आफु बैंक सुधारका लागि आएको र अहिले बैंकका सबै सूचकांकहरु स्वस्थ्य भएकाले स्वच्छाले पद त्यागेको उनले बताए । ‘म बैंक सुधार गर्न आएको हुँ, अहिले बैंकको अवस्था पूर्णरुपमा सुधि्रएको छ,’ उनले भने- ‘मिसन पुरा भयो, त्यसैले छाडेको हुँ ।’ पन्तले सम्हाल्दा लुम्बीनी बैंकको खराब कर्जा ४० प्रतिशतभन्दा बढी थियो । अहिले बैंकको खराब कर्जा अहिले बैंकको खराब कर्जा ०.९२ प्रतिशत छ । खराब कर्जा ५ प्रतिशतभन्दा तल हुनुलाई राम्रो मानिन्छ । यस अर्थमा अहिलेको खराब कर्जालाई हेरेर विश्लेषण गर्दा बैंकको अवस्था निकै बलियो छ । पन्तले २०६२ सालमा लुम्बीन बैंक सुधारको जिम्मा लिएका थिए । ५५ वर्षीय पन्तले २०४१ सालबाट बैंकिङ करियर सुरु गरेका थिए । लुम्बीनी बैंक बैंक अफ काठमाण्डू लगायत केही विकास बैंकसँग मर्जरको प्रक्रियामा छ । राष्ट्र बैंकले चाँडै नै मर्जरको अन्तिम प्रदान गर्दैछ । १० दिनभित्रै एकीकृत कारोबार गर्ने लक्ष्य छ ।",
    "category": "bank"
  },
  {
    "text": "वैकल्पिक व्यवस्थापन नभएपछि राष्ट्रिय पुस्तकालय दुई महिनादेखि ठप्प छ । वैशाख १२ को भूकम्पले हरिहर भवनस्थित पुस्तकालय भवन ध्वस्त भएपछि डेढ लाख पुस्तक बोरामा पोका पारेर राखिएको छ । तर बर्षातका कारण दुई सय वर्ष पुराना महत्वपूर्ण पुस्तक बिग्रिन सक्ने खतरा छ । सबै पुस्तक पाँचहजार बोरामा पोका पारेर ओतमा राखेका छौं, पुस्तकालय प्रमुख यादवचन्द्र निरौलाले कान्तिपुरसित भने, सबै खाले पुस्तक बोरामा राख्दा त्यसको जनत हुन नसक्ने हाम्रो ठम्याइ छ । तर सरकारले वैकल्पिक व्यवस्था नगरिदिएसम्म ती पुस्तकहरुलाई व्यवस्थित गर्ने कुनै उपाय पनि छैन । भूकम्पपछि राष्ट्रिय पुस्तकालयका सबै पुस्तक ज्ञानेश्वरस्थित महेन्द्र भवन उच्चमाविको दुईवटा खाली कोठामा चाङ लगाएर राखिएका छन् । कर्मचारीहरु भने हरिहर भवन परिसरमा रहेको राष्ट्रिय पुस्तकालयकै बाल शाखको एकतले भवनमा रहेका छन् । कान्तिपुर दैनिकमा समाचार छ ।",
    "category": "education"
  },
  {
    "text": "कारोबार संवाददाता झापा, ३ साउन डिभिजन सहकारी कार्यालयले झापाका ८७ वटा सहकारी संस्थालाई कारबाहीको सूचीमा राखेको छ । लेखापरीक्षण प्रतिवेदन, वार्षिक प्रगति प्रतिवेदन र वार्षिक कार्यक्रम तथा बजेट, साधारणसभाको सदस्यहरूको उपस्थितिसहितको निर्णय माइन्युट, नाफा बाँडफाँड वितरण विवरण, बचत तथा कर्जा लगानी नीति, सञ्चालकको विवरण पेस नगर्ने संस्थाहरू कारबाहीको सूचीमा परेका हुन् । यस्तै प्रत्येक महिना पेस गर्नुपर्ने प्रगति विवरणसमेत डिभिजन सहकारी कार्यालयमा पेस नगरेकाले ती संस्था कारबाहीको सूचीमा परेको कार्यालयले जनाएको छ । सहकारीलाई कारबाहीको पहिलो चरणअन्तर्गत ३५ दिनभित्र प्रमाणसहित उपस्थित हुन निर्देशन दिइएको सहकारी निरीक्षक अर्जुन पोखरेलले जानकारी दिए । ती संस्थाहरू प्रमाणसहित हाजिर नभएमा सहकारी ऐन २०४८ को दफा ४३ बमोजिम जरिवाना तथा दफा ४१ बमोजिम खारेजी प्रक्रियामा लगिने उनले जनाए । सहकारी संस्थाहरू नियमअनुसार सञ्चालन नहुने क्रम बढेपछि यस वर्ष अनुगमन तथा निरीक्षणलाई समेत तीव्र पारिएको कार्यालयले जनाएको छ । यस वर्ष १५० सहकारी संस्थाको अनुगमन गरिएको जनाइएको छ । यस्तै ६० वटा सहकारी संस्थाहरूमा भने सघन अनुगमन गरिएको निरीक्षक पोखरेलले बताए । सघन अनुगमनका क्रममा सहकारी संस्था दर्ताको निवेदनदेखि लेखापरीक्षण प्रतिवेदन, आय–व्यय, खातालगायतका सबै कागजातहरू निरीक्षण गरिन्छ । गत वर्षसमेत नियमविपरीत सञ्चालन भएको पाइएपछि २८ सहकारी खारेज गरिएको थियो । झापाका ८७ सहकारी कारबाहीको सूचीमा",
    "category": "bank"
  },
  {
    "text": "इटलीका तटरक्षकले भनेका छन्, उनीहरुले सोमबार भूमध्येसागरबाट साढे ६ हजार आप्रवासीको उद्धार कार्यको समन्वय गरेका छन्।",
    "category": "bank"
  },
  {
    "text": "न्युयोर्क (अमेरिका) : भारतीय विदेशमन्त्री सुषमा स्वराजले भारत कहिले पनि नेपालमा राजतन्त्र पुनःस्थापना गर्ने पक्षमा नरहेको स्पष्ट पारेकी छन् । संयुक्त राष्ट्रसङ्घको ७०औँ महासभामा भाग लिन आएका नेपालका परराष्ट्र मन्त्री महेन्द्रबहादुर पाण्डेसँग बिहीबार यहाँ भएको करिब ४५ मिनेट लामो भेटवार्तामा भारतीय विदेश मन्त्री सुषमा स्वराजले भारत नेपालमा राजतन्त्र पुनःस्थापना गर्न चाहन्छ भन्ने आरोप लाग्दा चित्त दुखाएकी थिइन् । 'हामीलाई दोष दिने गरिएको छ तर हामी नेपालमा राजतन्त्र पुनःस्थापनाको पक्षमा छैनौँ', भारतीय विदेश मन्त्रीको भनाइ उद्धृत गर्दै परराष्ट्र मन्त्री पाण्डेले भनेट, 'राजतन्त्र पुन:स्थापनाबारे हामीलार्इ लगाइएको आरोपले चित्त दुखेको छ ।' नेपालमा संविधान निर्माणपछि भारतले चित्त दुखाएर नेपालमा नाकाबन्दी नै गरेको अवस्थामा दुवै देशको उच्च तहमा पहिलोपटक अमेरिकामा भेटवार्ता भएको हो । संविधान निर्माणपछि उत्पन्न नेपालको पछिल्लो अवस्थामा केन्द्रित छलफलमा भारतले तेललगायत सामान बोकेका सवारी साधन नेपालको सीमासम्म पुर्याउने काम आफ्नो भएकाले त्यसमा कुनै पनिअवरोध नगरेको जिकिर गरेको छ । 'ढुवानी सीमासम्म पुर्याउन भारतले अवरोध गरेको छैन, गर्दैन', मन्त्री सुषमा स्वराजको भनाइ उद्धृत गर्दै मन्त्री पाण्डेले भने । नेपालले नेपाल भूपरिवेष्टित देश भएकाले सामान ढुवानीमा अवरोध गरेर दुई देशबीचको सम्बन्ध खलबलिन दिन नहुने धारणा राखेको थियो । 'नेपाल भूपरिवेष्टित भएकाले सामान ढुवानीलगायतका कुरामा कुनै कठिनाइ नहोस्', पाण्डेले भने, 'अहिले जुन परिस्थिति सिर्जना भएको छ त्यो परिस्थितिमा यसलाई बिगार्ने र कमजोर पार्ने काम नहोस् भन्नेमा हामी सचेत हुनुपर्छ ।' नाकाबन्दी भएको भन्दै पछिल्लो समयमा नेपालमा भारत विरोधी धारणा बढेकामा पनि भारतले चित्त दुखाएको थियो । शान्ति प्रक्रिया, भूकम्पजस्ता समस्याका बेला भारतले सहयोग पुर्याएकामा नेपाली पक्षले सो अवसरमा भारतसमक्ष आभार प्रकट गरेको थियो । भारतले शान्ति प्रक्रिया निष्कर्षमा पुग्नुलाई राम्रो कुरा भएको बताएको थियो । नेपाल स्वतन्त्र र सार्वभौमसत्ता सम्पन्न राष्ट्र भएकाले संविधान निर्णय लिने र अन्य कुनै पनि समस्यालाई कसरी समाधान गर्नुपर्छ भन्ने निर्णय लिन नेपाल र नेपाली स्वतन्त्र रहेको पनि भारतले स्पष्ट गरेको मन्त्री पाण्डेले बताए । 'नेपाल सार्वभौमसत्ता सम्पन्न देश भएकाले देखेको कुरामा सुझावसम्म दिने हो तर कुनै पनि विषयमा के निर्णय लिने भन्ने नेपालको आफ्नो कुरा हो', भारतीय विदेश मन्त्रीको भनाइ उद्धृत गर्दै मन्त्री पाण्डेले बताए, 'त्यसमा भारतले कुनै हस्तक्षेप गर्नु हुँदैन ।' संविधान निर्माणपछि नेपालमा अहिले भइरहेको आन्दोलनप्रति भने भारतले वार्ताद्वारा नै समस्याको समाधान खोज्नुपर्ने धारणा राखेको प्रधानमन्त्रीका विदेश मामिला सल्लाहकार डा दिनेश भट्टराईले जानकारी दिए। 'आन्दोलनरत पक्ष पनि नेपाली जनता नै भएकाले वार्ताद्वारा नै समस्या समाधान गर्नु राम्रो हुन्छ',भारतीय विदेश मन्त्रीको भनाइ उद्धृत गर्दै सल्लाहकार डा भट्टराईले भने, 'भारत अस्थिर होइन शान्त, दिगो र विकसित नेपाल देख्न चाहन्छ ।' सो भेटवार्तामा प्रधानमन्त्रीका विदेशी मामिला सल्लाहकार डा भट्टराई, परराष्ट्र मन्त्रालयका कामु सचिव शङ्करदास बैरागी, संयुक्त राष्ट्रसङ्घका लागि नेपालको स्थायी नियोगका प्रतिनिधि दुर्गा भट्टराई, अमेरिकाका लागि नेपाली राजदूत डा अर्जुन कार्कीलगायत नेपालका उच्च सरकारी पदाधिकारीको सहभागिता थियो । भारतका तर्फबाट भने विदेश मन्त्री सुषमा स्वराज, विदेश सचिव एस जयशङ्करलगायतका उच्च सरकारी अधिकारीको सहभागिता थियो । रासस",
    "category": "world"
  },
  {
    "text": "भिडियो स्ट्रिमिङ प्लाटर्फम युट्युबमा रहेका भिडियो सामग्रीहरुको लोकप्रियता तथा अलोकप्रियताको मापनका लागि दर्शकबाट प्राप्त हुने लाइक तथा डिसलाइकको संख्या गणना सजिलो माध्यम बनिरहेको छ ।आफूले हालेको भिडियोमा लाइक्सभन्दा डिसलाइक्सको संख्या बढी हुनु कुनै पनि कन्टेन्ट क्रिएटरका लागि निकै चिन्ताको विषय बन्दछ ।अझ पछिल्लो समय त युट्युबको डिसलाइक बटनलाई अनलाइन ट्रोलका लागि हतियारको रुपमा प्रयोग गर्ने गरेको पाइएको छ । जसले भिडियोमा रहेको वास्तविक सामग्रीलाई समेत मजाक बनाइदिन्छ । कहिलेकाहीँ त भिडियोमा भएको सामग्रीसँग डिसलाइक बटनको कुनै खाँचो नै नपर्दासमेत यो उल्लेख्य मात्रामा थिचिएको हुन्छ । जसले गर्दा लाइक बटन राख्नुको उद्धेश्यलाई नै निस्तेज पार्दछ ।डिसलाइक बटनको दुरुपयोग हुने तथा युट्युबका सर्जक अर्थात् कन्टेन्ट क्रिएटरहरु निरुत्साहित हुने अवस्थालाई मध्यनजर गर्दै युट्युबले नयाँ उपाय अबलम्बन गरेको छ । उसका अनुसार युट्युबमा एक नयाँ फिचरको परीक्षण भैरहेको छ जसअनुसार युट्युब भिडियोमा प्राप्त हुने डिसलाइकको संख्या देखिने छैन । अर्थात् भविष्यमा युट्युबका दर्शकले आफूले हेर्ने सामग्री मन नपरेमा डिसलाइक त गर्न सक्नेछन् तर उक्त सामग्रीमा कति जनाले डिसलाइक बटन थिचे भनेर जान्नचाहिँ पाउने छैनन् ।टि्वटरमार्फत् घोषणा गर्दै युट्युबले भनेको छ – सर्जकहरुको पृष्ठपोषण तथा लक्षित डिसलाइक अभियानहरुलाई मध्यनजर गर्दै हामीहरुले केही नयाँ डिजाइनको परीक्षण गरिरहेका छौँ जसले सार्वजनिकरुपमा डिसलाइकको संख्या देखाउने छैन । यदि तपाईं यो सानो प्रयोगको हिस्सा हुनुहुन्छ भने तपाईंले आगामी हप्ताहरुमा यी मध्येको एक डिजाइन देख्नुहुनेछ ।नयाँ फिचरअनुसार युट्युब भिडियोमा डिसलाइक बटन त देखिनेछ तर डिसलाइकको संख्याचाहिँ सम्बन्धित युट्युब च्यानलको सर्जकले मात्र युट्युब स्टुडियोभित्र हेर्न पाउनेछन् । यसले सामग्री चित्त नबुझेको खण्डमा दर्शकलाई डिसलाइक बटन थिच्ने विकल्प कायमै राखे पनि नियोजित अनलाइन ट्रोललाई भने रोक्नेछ ।युट्युबले भनेको छ – सर्जकहरु तपाईंले युट्युब स्टुडियोमा लाइक्स र डिसलाइक्सको वास्तविक संख्या हेर्न सक्नुहुनेछ ।दर्शकहरुले चाहिँ यदि तपाईं यो परीक्षणमा समावेश हुनुहुन्छ भने भिडियोहरुमा लाइक वा डिसलाइक गरेर सर्जकलाई पृष्ठपोषण प्रदान गर्न तथा यो फिचरका बारेमा युट्युबलाई सुझाव प्रदान गर्न सक्नुहुन्छ ।स्मरण रहोस् नियोजितरुपमा हुने डिसलाइक अभियानका कारण विभिन्न ब्राण्ड तथा व्यक्तिहरुसँगै विश्वभरका नेताहरुलाई समेत ठूलो असर पर्ने गरेको छ । कतिपय नेताहरुका भाषण तथा राजनीतिक अभियानका भिडियोहरुमा लाइकभन्दा डिसलाइकको संख्या १० गुणा बढी हुँदा त्यसले उनीहरुको राजनीतिक करिअर तथा चुनावको नतिजामै असर पर्ने गरेको समेत पाइएको छ ।यद्यपि कतिपयले चाहिँ डिसलाइकको संख्या लुकाएर युट्युबले वास्तविक पृष्ठपोषणलाई दबाउन खोजेको आरोप लगाएका छन् ।एजेन्सी",
    "category": "technology"
  },
  {
    "text": "कारोबार संवाददाता नेपालगञ्ज, २७ असार नेपालगन्ज बजारमा वित्तीय संस्थाको ओइरो छ । मुख्य सहरका घर–घरै वित्तीय संस्था र बैंकका कार्यालय छन् । तर, जिल्लाको ९ गाविस रहेको राप्तीपारीको बघौडा क्षेत्रमा कुनै वित्तीय संस्था नहुँदा त्यस क्षेत्रका बासिन्दा सानो बचत तथा आर्थिक कारोबारका लागि पनि भारतीय बैंक तथा वित्तीय संस्थाको मुख ताक्न बाध्य छन् । तरकारी किन्नदेखि, बिरामी हुँदा उपचार गर्नदेखि आवश्यकताका सम्पूर्ण सामान खरिद गर्न भारतीय बजारको भर पर्नुपर्ने तथा बचत जम्मा गर्न पनि भारतीय वित्तीय संस्थामा जानुपर्ने बाध्यताले नेपाली पुँजी भारत पलायन भएको हो । ग्रामीण भेगमा क्षेत्र विस्तार गरेको दाबी गर्ने वित्तीय संस्थाले पनि कोहलपुर र खजुरा क्षेत्र बाहेक अन्यत्र जान सकेका छैनन् । गाउँतर्फ जानै नचाहने बैंक सञ्चालकहरूले कृषकलाई पूरै उपेक्षा गरेको स्थानीय बताउँछन् । ‘तरकारी, दूध बेचेको दुई चार पैसा पनि जम्मा गर्ने ठाउँ छैन,” नरैनापुर–४ की सीता बूढाले भनिन्, “नेपालगन्ज पुग्न एक दिन पूरै लाग्छ, बाटो खर्चमै दूध बेचेकोे पैसा सकिन्छ ।” उनले घरयासी सामान किन्न भारतीय बजार जाँदा सीमामा बसेका भारतीय प्रहरी र व्यापारीले दुव्र्यवहार गर्ने गरेको बताइन् । नेपालगन्जबाट करिब ३५ किलो मिटर दूरीमा रहेको बघौडा क्षेत्रमा वित्तीय कारोबार गर्ने कुनै निकाय छैनन् । नेपालको पैसा भारतको बैंकमा राख्दा कतिपयले जोखिम उठाउनु परेको छ । सीमापारीका वित्तीय संस्थाका कतिपय दलालले नेपालमै आएर पैसा उठाउने तर पछि फिर्ता नदिनेसमेत गरेका छन् । “भारतमा खुलेका सहकारी संस्थाले गाउँमै आएर पैसा उठाउँछन्,” मटेहियाकी रिमा खत्रीले भनिन्, “खाइ नखाई जम्मा गरेको मेरो पैसा पनि डुब्यो ।’ उनी जस्तै भारतीय वित्तीय संस्थामा रकम जम्मा गरेका धेरै नेपालीको पैसा डुबेको छ । “नेपालमै भए त खोज्न जान हुन्थ्यो,” खत्रिले भनिन्, “भारतमा कहाँ खोज्न जाने ।” वित्तीय कारोबार गर्न सीमापारि",
    "category": "bank"
  },
  {
    "text": "काठमाडौं । यही चैत २६ गते शुक्रबार चलचित्र ‘नाईं नभन्नु ल–४’ रिलिज हुने भएको छ । दिनेश पोखरेल र हरिबोल भण्डारीको निर्माण रहेको चलचित्रमा विकास आचार्यको निर्देशन छ । ‘नाईं नभन्नु ल–४’ आशा गरिएको चलचित्र हो । यसअघिका यस चलचित्रका ‘सिक्वेल’ले राम्रो व्यापार गरेकाले पछिल्लो सिरिजलाई पनि आशातीत नजरले हेरिएको हो । चलचित्र नेपाल र अस्ट्रेलियामामा एकैदिन प्रदर्शन हुने निर्देशक आचार्यले जानकारी दिए । यससँगै अमेरिका, डेनमार्क, कोरिया र हङकङमा पनि चलचित्र ‘नाईं नभन्नु ल–४’ रिलिज हुनेछ । “हङकङमा यो च्यारिटी सोका लागि दिएका छौं”, निर्देशक आचार्यले बाह्रखरीसँग भने, “उक्त चयारिटी सोबाट उठेको पैसा बालबालिकाका लागि खर्च गर्ने घोषणा गरेको छु ।” उनले अमेरिका, अस्ट्रेलिया, कोरिया, डेनमार्क, हङकङबाट डेड दुई लाखका दरले मात्रै पैसा उठ्ने बताए । नेपालभर एकैपटक प्रदशर्नमा आउने चलचित्र ‘नाईं नभन्नु ल–४’ ले कम्तिमा डेढ करोडको व्यापार गर्ने विश्वास ब्यक्त गरे । यसअघि आचार्यले नै निमार्ण गरेको ‘नाईं नभन्नु ल–३’ ले दुई हप्तामा एक करोड ५ लाख उठाएको थियो । गत वैशाख १२ गते भूकम्प गएका कारण सो चलचित्र दुई हप्ता भन्दा बढी प्रदर्शन हुन पाएको थिएन । ‘नाई नभन्नु ल’को सिरिजमा सबै भन्दा कम व्यापार गर्ने चलचित्र तीन नै हो’, आचार्यले भने । ‘नाईं नभन्नु ल–४’चारमा सरोज खनाल, प्रियंका कार्की, अनुभव रेग्मी, पउल शाह, आँचल शर्मा, वर्षा राउतलगायतका कलाकारको अभिनय छ । लगातार ‘नाईं नभन्नु ल’को सिरिज निर्माण गर्दै आएका आचार्यले यसको पाँचौं भाग पनि निर्माणको तयारी सुरु गरिसकेका छन् । उनले यसको छायांकन भदौबाट सुरु हुने जानकारी दिएका छन् ।",
    "category": "entertainment"
  },
  {
    "text": "१२ कात्तिक, काठमाडौं । बुटवलमा केन्द्रिय कार्यालय रहेको चौतारी लघुबित्त वित्तीय संस्था लिमिटेडले स्थापनाको पहिलो वर्षमै नाफा आर्जन गर्न सफल भएको छ । वित्तीय संस्थाले आर्थिक वर्ष २०७३/२०७४ को पहिलो त्रैमासिक अवधीमा १० लाख २० हजार रुपैयाँ मुनाफा गर्न सफल भएको बैंकका नि.कार्यकारी अधिकृत कमल बहादुर खत्रीले बताए । खत्रीअनुसार संस्थाको नवलपरासी, रुपन्देही, कपिलवस्तु, गुल्मी, अर्घाखाँची, पाल्पा, प्यूठान, रोल्पा, दाङ्ग र सल्यान गरि १० जिल्ला कार्यक्षेत्र रहेको छ । वित्तिय संस्थाको चुक्ता पुँजी २ करोड १० लाख, जारी पूँजी ३ करोड तथा अधिकृत पूँजी ६ करोड रुपैयाँ रहेको छ । संस्थाले २०७३ आश्विन मसान्तसम्म ६ हजार ५ सय ४४ सदस्यहरुलाई १६ शाखा मार्फत २४ करोड १९ लाख ३७ हजार रुपैयाँ विनाधितो सामुहिक जमानीमा कर्जा लगानी गरेको छ । त्यसैगरी, यस अवधिमा संस्थाले ३० करोड ८४ लाख ११ हजार रुपैयाँ बचत संकन गरेको छ । निकट भबिश्यमै थप ९ शाखा खोल्ने कार्य अन्तिम अवस्थामा रहेको खत्रीले वताए । सेवा बिकास बैंक ,इनोभेटिभ डेभलपमेण्ट बैंक ,सहयोगी बिकास बैंक, सेन्ट्रल फाइनामन्स र सिद्धार्थ डेभलपमेण्ट बैंक समेत ५ वटा वित्तिय संस्थाहरु, बैंकर, प्राध्यापक, डाक्टर, इन्जिनियर,लेखापरिक्षक, व्यवस्थापनविज्ञ, समाजसेवी, लव्धप्रतिष्ठित व्यक्तित्वहरु यो वित्तीय संस्थाको संस्थापक रहेका छन ।",
    "category": "bank"
  },
  {
    "text": "विगत केही सातादेखि भारतले नेपालको अलैंची र अदुवा निकासीमा लगाएको प्रतिबन्ध फुकुवा भएको छ। वाणिज्य मन्त्रालयका सहप्रवक्ता रामकृष्ण अधिकारीले मेची भन्सारबाट अदुवा तथा अलैँची निकासी भएको जानकारी दिए। भन्सार तथा अदुवा व्यवसायीहरुले निकासी हुन थालेको जानकारी दिएको उनले बताए। निकासीमा भइरहेको अवरोध सम्बन्धमा वाणिज्य मन्त्रालयको पहलमा एक सरकारी टोलीले भारतको सिलगुडीस्थित कस्टम कमिसनर लगायत भारतीय भन्सारका पदाधिकारीहरुसंग कात्तिक ५ गते छलफल गरेको थियो। छलफलमा काँचो अदुवा निकासी गर्दा भारतमा लाईसेन्स लिईरहनु नपर्ने, अदुवाको अन्य क्याटगोरीबाट काँचो अदुवा निकासी हुँदा जिएसटी लाग्ने भएकाले काँचो अदुवाकै क्याटगोरीबाट निकासी गरी जिएसटी नलाग्ने व्यवस्था गर्नु पर्ने र नेपाल भारत वाणिज्य सन्धि अनुसार नेपालको कृषिजन्य वस्तुहरु निर्वाध रुपमा भारत निकासी हुनु पर्ने प्रावधानलाई लागू गर्नुपर्ने माग नेपाली प्रतिनिधि मण्डलले उठाएको थियोा। भारतीय पक्ष नेपाली पक्षले उठाएका विषयमा सकारात्मक हुँदै समस्या समाधानका लागि तत्काल सम्बन्धित निकायमा आवश्यक पहल गर्ने आश्वासन दिएको थियो। उक्त छलफलका आधारमा भारतको सिलगुडीस्थित भारतीय भन्सारबाट भारतको सम्बन्धित निकायहरुमा समस्या समाधानका लागि पत्राचार गरेको र हाललाई नेपालको काँचो अदुवा निकासी खुला भई सहजीकरण भएको वाणिज्य मन्त्रालयले जनाएको छ। छलफलमा नेपालका तर्फबाट वाणिज्य मन्त्रालयका उपसचिव तर्कराज भट्ट, नेपाली महावाणिज्यदूतावास कोलकाताका उपमहावाणिज्यदूत नारायण शर्मा, मेची भन्सार कार्यालयका प्रमुख टेक बहादुर अर्याल लगायतको सहभागिता थियो। त्यस्तै अदुवा उत्पादक व्यवसायी संघका अध्यक्ष नरेन्द्र खड्का, भन्सार एजेन्ट संघका अध्यक्ष मोहन निरौला लगायत भारतीय आयातकर्ताको समेत छलफलमा सहभागिता रहेको थियो ।",
    "category": "Agriculture"
  },
  {
    "text": "जासुसी गर्न भारतले पठाएको ड्रोन पाकिस्तानले खसालििदएको छ। पाकिस्तान रेडियोका अनुसार पाकिस्तानले बुधबार नियन्त्रित सीमा रेखा भीमबर क्षेत्रमा प्रवेश गरेको भारतीय ड्रोन खसालेको थियो। पाकिस्तानी विदेश मन्त्रालयले भारतले जासुसी ड्रोन पाकिस्तानी क्षेत्रमा पठाएको आरोप लगाएको छ। पाक विदेश मन्त्रालयका प्रवक्ताले भारतीय उच्चायुक्तसँग जासुसी ड्रोन प्रवेशको मुद्दा उठाउने जनाएका हुन्। ड्रोन खसालिएको कुरा विदेश मन्त्रालय पनि पुष्टि गरेको छ। भारतीय सेनाले भने कूनै जासुसी ड्रोन पाकिस्तानतर्फ नपठाएको बताएको छ।",
    "category": "world"
  },
  {
    "text": "३० साउन, काठमाडौं । आफ्नो इन्ट्री सेगमेन्ट कार ‘रेडी गो’ बजारमा ल्याएपछि डाट्सन आफ्नो नयाँ कार ‘गो क्रस’ ल्याउने तयारीमा छ । यो कारलार्इ सन् २०१७ सम्म भारतमा नयाँ कार ल्याउने तयारीमा जुटेको छ । यो कारलाई यसैवर्षको सुरुवातमा दिल्लीमा भएको अटो सोमा प्रदर्शनीमा राखिएको थियो । यो दक्षिण एसियाली बजारमा कम्पनीको पहिलो क्रसअोभर कार हुनेछ । दिल्ली अटो एक्सपोमा प्रदर्शन गरिएको गो क्रसको कन्सेप्टमा हेक्सागोनल रेडिएटर ग्रिल, स्वेप्टबैक एलइडी ह्याण्ड ल्याम्प, स्किड प्लेट, र प्लास्टिक क्लेडिङ लगाइएको थियो । कम्पनीले यो कन्सेप्टमा अब धेरै फेरबदल नगर्ने संकेत गरेको छ । कारमा ५ जना व्यक्ति बस्न सक्छन् र क्याबिनमा नयाँ ड्यासबोर्ड लगाइनेछ । सँगै थुप्रै नयाँ फिचर्सहरु गाडीमा राखिनेछन् । डाट्सन गो क्रस पेट्रोल र डिजेल अप्सनमा उपलब्ध हुनेछ । कारमा १.२ लिटर पेट्रोल इन्जिन र १.५ लिटर डिटीएसआई डीजल इञ्जिन हुनेछ । यसको मुख्य प्रतिस्पर्धा हुण्डाइ एक्टिभ आइ-ट्वेन्टी, टोयोटा इटियास र फियट एभेन्चुरासँग हुनेछ । अहिले नै यसको मूल्य तय नभएपनि, ५ लाख भारतीय रूपैयाँबाट सुरू हुने बताइएको छ । करिव दुर्इ सय बर्षको इतिहास भएको जापानी कार डाटसन बहुचर्चित निसान कम्पनीले उत्पादन गर्ने ब्रान्ड हो ।",
    "category": "automobiles"
  },
  {
    "text": "श्रावण १६, काठमाण्डौं । व्यवस्थापिका संसदको आजको वैठकमा नेकपा एमालेको संसद रविन्द्र अधिकारीले उच्च शिक्षालाई गुणस्तरीय तथा मर्यादित बनाउन र शिक्षक दरवन्दी व्यवस्था गरी पेशागत सुरक्षाका लागि जरुरी सार्वजनिक महत्वको विषयमाथि शिक्षामन्त्रीको ध्यानाकर्षण गराउनु भयो । उच्च माध्यमिक शिक्षाको सुरुवात भएको २२ वर्ष भै सक्दा पनि विद्यमान ऐनले उच्चमाध्यमिक विद्यालयलाई यथोचित सम्बोधन गर्न नसकेर अलपत्र परिरहेको र जनतामाथि अत्यधिक भार परेको भन्दै संसद अधिकारीले ध्यानाकर्षण गराउनु भएको छ । शिक्षामन्त्री चित्रलेखा यादवले सो ध्यानाकर्षण प्रस्तावको जवाफ दिदै शिक्षा क्षेत्रमा भएका असमानता हटाउन मन्त्रालय गम्भीर भएको र यसका लागि आर्थिक ब्यवस्थापन गराउनु पर्ने आवश्यकता उल्लेख गर्नु भयो ।",
    "category": "education"
  },
  {
    "text": "२३ चैत, काठमाडौँ । विश्‍वको चर्चित सामाजिक सञ्जजाल फेसबुक प्रयोग गर्ने ५३ करोड ३० लाख प्रयोगकर्ताका व्यक्तिगत विवरणहरु अनलाइन मार्फत् लिक भएको खुलासा भएको छ ।बिजनेश इनसाइडरको रिपोर्ट अनुसार विश्वका विभिन्न १ सय ६ वटा देशका आधा अर्बभन्दा धेरै फेसबुक प्रयोगकर्ताका डाटाहरु ह्याकिंग फोरममा नि:शुल्क उपलब्ध छन् । साइबर अपराधी अनुसन्धान कम्पनी हडसन रकका प्रमुख प्राविधिक अधिकृत एलोन गालले उक्त डाटा लिकको घटना पत्ता लगाएका हुन् ।इतिहासकै ठूलो मध्येको एक अनलाइन लिक मानिएको यस घटनामा प्रभावित हुनेमा ६ करोड भारतीय फेसबुक प्रयोगकर्ता छन् । यस्तै ३ करोड २० लाख अमेरिकी र १ करोड १० लाख बेलायती फेसबुक प्रयोगकर्ताका डाटा पनि लिक भएका छन् ।यसरी बाहिरिने प्रयोगकर्ताका विवरणमा उनीहरुका फोन नम्बर, अवस्थिति, जन्ममिति, फेसबुक आइडी तथा वैयक्तिक विवरण र इमेल ठेगानाको विवरण लगायतका छन् । अनलाइनमा नि:शुल्क तथा खुलमखुल्ला उपलब्ध यस्ता डाटाहरु साइबर अपराधीले दुरुपयोग गरेर प्रयोगकर्तालाई ब्ल्याकमेल गर्न सक्ने जोखिम छ।दशौँ लाख प्रयोकर्ताका डाटाहरु ह्याकरहरुले अनलाइनमा सार्वजनिक गरेको घटनाप्रति फेसबुकले कुनै प्रतिक्रिया जनाएको छैन। यद्यपि, प्रयोगकर्ताका डाटाहरु इन्टरनेटमा उपलब्ध भइसकेकाले ह्याकिंगमा परेका प्रयोगकर्ताका ती डाटाहरु सुरक्षित राख्ने विकल्प भने हुँदैन ।स्मरण रहोस् प्रयोगकर्ताका व्यक्तिगत डाटाहरु तथा गोपनियताको रक्षाको सवालमा फेसबुक पटक-पटक विवादमा तानिँदै आएको छ । प्रयोगकर्ताका डाटा लिक भएको यो पहिलो घटना नभएपनि आधा अर्ब मानिसका व्यक्तिगत डाटा एकसाथ लिक हुनुलाई असामान्य मानिएको छ ।एजेन्सीहरुको सहयोगमा",
    "category": "technology"
  },
  {
    "text": "मोहन गुरुङकाठमाडौं, १६ साउन । चीनले नेपालसँग स्वतन्त्र व्यापार सम्झौता (एफटीए) को लागि प्रस्ताव गरेको छ । झण्डै ८ हजार नेपाली वस्तुमा शून्य भन्सार सुविधा दिएको चीनको यो प्रस्ताव स्वीकार गर्ने वा नगर्ने भन्ने विषयमा सरकारले सम्भाव्यता अध्ययन गर्ने भएको छ । “चीनको प्रस्तावबमोजिम स्वतन्त्र व्यापारको प्रस्तावमा सम्झौता गर्ने वा नगर्ने भन्नेमा बृहत् सम्भाव्यता अध्ययन गर्नु आवश्यक देखिन्छ” वाणिज्य मन्त्रालयका प्रवक्ता रविशंकर सैंजुले कारोबारसँग भने, “त्यसपछि नेपाललाई फाइदा भए मात्र स्वतन्त्र व्यापार सम्झौता हुनेछ ।” चीनले समेत यस विषयमा पनि सम्भाव्यता अध्ययन गर्दैछ । सम्भाव्यता अध्ययन गरेपछि चीनसँग स्वतन्त्र व्यापार सम्झौतासम्बन्धी मोडालिटी निर्माण गरिने मन्त्रालयले जनाएको छ । “स्वतन्त्र व्यापार सम्झौता भन्ने बित्तिकै सबै वस्तु आयात÷निर्यातमा शून्य भन्सार सुविधा दिनुपर्दैन” सैँजले थपे, “ द्विपक्षीय सम्झौताका आधारमा कुन वस्तुमा शून्य भन्सार सुविधा दिने र कुन वस्तुमा बजार पहुँचमा प्राथमिकता दिने भन्ने उल्लेख हुनेछ ।” नेपालले अहिलेसम्म कुनै पनि मुलुकसँग स्वतन्त्र व्यापार सम्झौता गरेका छैन । चीनले भने १३ मुलुकसँग स्वतन्त्र व्यापार सम्झौता गरिसकेको छ । चीनले आसियान, पाकिस्तान, चिली, न्यूजिल्यान्ड, सिंगापुर, पेरु, कोरिया अष्ट्रेलियालगायत मुलुकसँग स्वतन्त्र व्यापार भएको छ । चीनले खाडी मुुलुक, श्रीलंका, माल्दिभ्स, जापानलगायत ८ मुलुकसँग सम्झौताको बारेमा छलफलको चरणमा गरिरहेको छ भने नेपाल र भारतलगायत ५ मुलुकसँग सम्झौताको सम्भाव्यता अध्ययन गर्दैछ । व्यापारविज्ञ पुरुषोत्तम ओझाले यातायात तथा रेलको सञ्जालको विस्तार, चिनियाँ लगानी वृद्धि र गैरभन्सार अवरोध नहटाएसम्म चीनसँग स्वतन्त्र व्यापार सम्झौता गर्न नहुने बताए । “अहिले पनि शून्य भन्सार सुविधा दिएका ८ हजार नेपाली वस्तु चीन जान सकेका छैनन्” उनले भने, “यहाँबाट वस्तु निर्यात नहुने तर आयात भएको भयै भए ठूलो समस्या पर्नेछ ।” १ वर्षअघि चीनले एकतर्फी रूपमा नेपाललगायत कम विकसित मुलुक (एलडीसी)लगायत मुलुकलाई ९७ प्रतिशत वस्तुमा शून्य भन्सार सुविधा दिएको थियो । सो व्यवस्थाबमोजिम नेपालले ८ हजार वस्तुमा शून्य भन्सार सुविधा प्राप्त गरेको थियो । शून्य भन्सार सुविधा नपाएका ५ सय नेपाली वस्तुलाई बजार पहुँचमा प्राथमिकता दिनसमेत पहल गर्नुपर्ने ओझाको सुझाव छ । “सबैभन्दा पहिला स्वतन्त्र व्यापार केका लागि हो अध्ययन हुनु आवश्यक छ” उनले थपे, “मोडालिटी कस्तो हुन्छ, त्यसमा पनि भरपर्छ ।” स्वतन्त्र व्यापार सम्झौतामा नेपालले दिने शून्य भन्सार सुविधाका वस्तु सूची र बजार पहुँचमा प्राथमिकता दिएका चिनियाँ वस्तुको सूची छुट्टै हुनेछ । “स्वतन्त्र व्यापार सम्झौता शून्य भन्सार सुविधा चीनले खासै केही गर्नुपर्दैन किनकि ९७ प्रतिशत वस्तुमा छुट दिइसकेको छ” उनले भने, “नेपालले धेरै चिनियाँ वस्तुमा भन्सार छुट दिनुपर्ने हुन्छ ।” चीनबाट झण्डै २५ प्रतिशत आयात बढेको छ भने निर्यात ३.४० प्रतिशतले घटेको छ । गत आर्थिक वर्षमा निर्यातभन्दा आयातको तथ्यांक ५५ गुणाभन्दा बढी छ । यस अवधिमा आयात १ खर्ब २५ अर्ब ३३ करोड रुपैयाँ छ भने निर्यात २ अर्ब २७ करोड रुपैयाँ मात्र छ । चीनसँगको निर्यात ३ वर्षायताकै कम भएको छ । आयात भने ५ वर्षमा दोब्बरभन्दा बढी भएको छ । चीनद्वारा स्वतन्त्र व्यापार सम्झौताको प्रस्ताव",
    "category": "economy"
  },
  {
    "text": "७ साउन, भद्रपुर । मालपोत कार्यालय भद्रपुर, झापाले आव २०७२÷७३ मा कुल २५ करोड ८२ लाख १८ हजार ६५ रूपैयाँ राजस्व सङ्कलन गरी उल्लेखनीय प्रगति हासिल गरेको जनाएको छ । कार्यालयले अघिल्लो वर्ष रु नौ करोड राजस्व सङ्कलन गरेको थियो । कार्यालय प्रमुख विजय पौडेलको सक्रियता, क्षमता एवम् कुशलताका कारण राजस्वमा उल्लेखनीय वृद्धि भएको पाइएको छ । सङ्कलित राजस्वमा रजिष्ट्रेसन दस्तुर २० करोड २३ लाख ७५ हजार ६२९, पुर्जा वितरण दस्तुर छ लाख ४५ हजार ३००, डोर दस्तुर ९१ हजार, दाखिला खारेज ६६ लाख ५९ हजार, श्रेस्ता प्रतिलिपी दस्तुर एक लाख ५६ हजार, नामसारी दस्तुर आठ लाख नौ हजार, कर्जा लिखत दस्तुर चार करोड २७ लाख ३२ हजार र रोक्काबाट ४७ लाख ४८ हजार रूपैयाँ राजस्व सङ्कलन गरेको हो । सो अवधिमा कार्यालयले दाखिल खारेज एक हजार १७० थान, नामसारी ९३५ थान, संशोधन ८९० थान र हक सफ एक थान गरी कुल दुई हजार ९९६ थान मुद्दा फैसला पनि गरेको कार्यालय प्रमुख विजय पौडेलले जानकारी दिए ।",
    "category": "economy"
  },
  {
    "text": "सहिद स्मारक ‘ए’ डिभिजन लिग च्याम्पियन नभए पनि देशको प्रतिनिधित्व गर्दै एसियाली फुटबल महासंघ (एएफसी) को क्लब फुटबलको दोस्रो प्रतियोगिता ‘एएफसी कप’ खेल्न पाउने भाग्यमानी क्लब हो त्रिभुवन आर्मी क्लब ।",
    "category": "sports"
  },
  {
    "text": "काठमाडौं, २५ पुस : नेपाल स्टक एक्सचेन्ज लिमिटेड (नेप्से)ले आज यहाँ आयोजना गरेको दोस्रो ‘नेप्से कर्पोरेट बुल्स रेस’मा अनलाइन सेक्युरिटिजका प्रतिनिधि कुमार घिमिरे प्रथम भएका छन् । नेप्सेको कार्यालय भद्रकालीबाट सुरु भई सुन्धारा, न्युरोड, जमल, कान्तिपथ, केशर महल, दरबारमार्ग, रत्नपार्क हुँदै नेप्सेमा आएर टुङ्गिएको दौडमा लिन्च सेक्युरिटिजका नवीन अधिकारी द्वितीय र श्रीहरि सेक्युरिटिजका इराजकुमार राउत तृतीय भएका छन् । प्रतियोगितामा प्रथम, द्वितीय र तृतीयलाई क्रमशः रु ३० हजार, रु २० हजार र रु १० हजार तथा प्रमाणपत्र यही पुस २९ गते हुने नेप्सेको २३ औँं वार्षिकोत्सवको समारोहमा प्रदान गरिने आयोजकले जानकारी दिएका छन् । पुँजी बजारप्रति जनचेतना जगाउने, पुँजी बजार संस्कृतिको प्रवद्र्धन गर्ने, खेलकुद विकासमा सघाउ पु¥याउने तथा संस्थागत सामाजिक दायित्वको कार्यक्रम गर्ने उद्देश्यले नेप्सेको वार्षिकोत्सवको उपलक्ष्यमा सो प्रतियोगिता आयोजना गरिएको नेप्सेले जनाएको छ । नेपाल धितोपत्र बोर्डका अध्यक्ष डा। रेवतबहादुर कार्की, नेप्से सञ्चालक समितिका अध्यक्ष रामजी रेग्मी र नेप्सेका प्रमुख कार्यकारी अधिकृत सीताराम थपलियाले संयुक्त रुपमा प्रतियोगिताको उद्घाटन गरेका थिए । नेपाल धितोपत्र बोड, नेप्से, सिडिएस एन्ड क्लियरिङ लि, धितोपत्र व्यवसायी तथा सूचीकृत कम्पनीका तर्फबाट १२० कम्पनीका ४०० भन्दा बढी प्रतिनिधि प्रतियोगितामा सहभागी थिए । रासस ‘नेप्से कर्पोरेट बुल्स रेस’मा घिमिरे प्रथम",
    "category": "bank"
  },
  {
    "text": "साउनको मध्यसम्ममा भोजपुर जिल्लामा ८० प्रतिशत धान रोपाइँ सकिएको बताइएको छ । भोजपुरमा समयमा वर्षा नभएको र स्थानीय तहको निर्वाचनले रोपाइँ केही प्रभावित भएको हो । विशेषगरी असारमा धान रोपाइँं गरिने भए तापनि कतिपय ठाउँमा साउनमा तौलिया धान निकालेपछि रोपाइँ गरिने भएकाले पनि कम रोपाइँ भएको जिल्ला कृषि विकास कार्यालय भोजपुरका प्राविधिक सहायक युकमणि भट्टराईले बताए। भोजपुरमा ६२ हजार २९२ हेक्टर खेतीयोग्य जमिनमध्ये १९ हजार १९० हेक्टर क्षेत्रफलमा धानखेती हुने गरेकोे छ । जिल्लाको देउराली, टक्सार, बोखिम, मूलपानीलगायत क्षेत्रलाई पकेट क्षेत्र मानिएको छ । कृषि विकास कार्यालय भोजपुरले धान उत्पादनमा टेवा पु¥याउनका लागि उन्नत जातका धानको बीउ एक हजार किलो वितरण गरेको थियो । कार्यालयका अनुसार भोजपुरमा गत वर्ष ९५ प्रतिशत रोपाइँ भएको थियो । खेतीयोग्य जमिनमा आकाशे पानीको भर पर्नुपर्ने भएकाले वर्षाले साथ दिए ९० प्रतिशतभन्दा बढी रोपाइँ हुने कार्यालयले जनाएको छ । यहाँका कृषकले अट्टे, थापाचिनी, तौलिया, बेलबुटी, बासमती, मनसारालगायत जातका धान रोप्दै आएका छन् । रासस",
    "category": "Agriculture"
  },
  {
    "text": "उत्तर कोरिया कोरोना भाइरस संक्रमणको सम्भावना रहेको भन्दै यस वर्ष आयोजना हुने टोकियो ओलम्पिकमा सहभागी नहुने भएको छ । उत्तर कोरियाली खेलकुद मन्त्रालयले मंगलबार टोकियो ओलम्पिकमा सहभागी नहुने घोषणा गरेको हो ।",
    "category": "sports"
  },
  {
    "text": "१७ साउन, काठमाडौं । होटल संघ नेपाल (हान)को छिमेकी मुलुक चीनमा नेपाल प्रवर्द्धन कार्यक्रम सम्पन्न भएको छ । संघका प्रथम उपाध्यक्ष अमरमान शाक्यको नेतृत्वमा गएको टोलीले बेइजिङ र सांघाइमा नेपाल प्रवर्द्धन कार्यक्रम सम्पन्न गरेको हो । संघको टोली आइतबार स्वदेश फर्किसकेको छ । पछिल्लो समय चिनियाँ पर्यटकको नेपालप्रति बढ्दो आकर्षण छ । टोलीले चीनका पर्यटन व्यवसायी तथा पत्रकारहरुमाझ बेइजिङमा साउन १० गते र सांघाईमा १३ गते प्रवद्र्धनात्मक कार्यक्रम आयोजना गर्यो । यसैगरी, टोलीले चीन भ्रमणको क्रममा चीनस्थित नेपाली दूतावास, नेपाल पर्यटन बोर्ड, सांघाईस्थित वाणिज्यदूतको कार्यालयमा नेपाल प्रवद्र्धन सम्बन्धी छुट्टाछुट्टै कार्यक्रम आयोजना गरेको जनाएको छ । नेपालमा चिनियाँ पर्यटक आगमनको आँकडालाई मध्यनजर गर्दै हाल चिनियाँ पर्यटकमैत्री होटल तथा रेस्टुरेन्टहरुको संख्यामा वृद्धि भएको बताउँदै आगामी वर्षहरुमा पनि चिनियाँ पर्यटकहरुको आवागमन उल्लेख्य रहने संघका प्रथम उपाध्यक्ष अमरमान शाक्यले विश्वास व्यक्त गरे । प्राचिनकालदेखि नै नेपाल र चीनको दौत्य सम्बन्ध रही आएको र दुई देशबीच पर्यटन प्रवर्द्धन तथा व्यापार प्रवद्र्धनका कार्यक्रमहरु आयोजना गरिनुले यसलाई अझ प्रगाढ बनाउन सकिने चाइनास्थित कार्यवाहक राजदुत हरिश्चन्द्र घिमिरेले बताए । सोही कार्यक्रममा उपस्थित चिनियाँ पर्यटन व्यवसायी तथा पत्रकारहरुमाझ नेपाल पर्यटन बोर्डका निमित्त निर्देशक मणिराज लामिछानेले नेपालको पर्यटन अकर्षणबारे प्रस्तुतीकरण गरे । उक्त कार्यक्रममा धन्यवाद ज्ञापन गर्दै संघका महासचिव विनायक शाहले नेपाल विश्वमै पर्यटकीय गन्तव्यको उच्च सूचीमा रहेको उल्लेख गरे । उनले आगामी दिनमा चाइनिज पर्यटकको स्वागतार्थ नेपालमा क्रमिक रुपमा पूर्वाधारहरुको निर्माण गर्दै जाने बताए ।",
    "category": "tourism"
  },
  {
    "text": "४ असोज, काठमाडौं । नविल बैंक र एनआइसी एसियाले घोषणा गरेको बोनस सेयर खाने हो ? त्यसो भए आजै यी बैंकको सेयर किन्नुहोस् । दुबै बैंकले बुधबारदेखि बुक क्लोज बन्द गर्दैछन् । यसको अर्थ के हो भने तपाईले यी दुई बैंकले घोषणा गरेको सेयर आजै किन्नुभयो भने मात्रै पाउनुहुनेछ । भोलि किन्नुभयो भने उनीहरुले घोषणा गरेको बोनस पाउनबाट बञ्चित हुनुहुने छ । दुवै बैंकले १८ गते साधारणसभा आहृवान गरेका छन् । नबिल बैंकले गत आर्थिक वर्षको नाफाबाट लगानीकर्तालाई ३० प्रतिशत बोनस सेयर र १५ प्रतिशत नगद लाभांस बितरण गर्दैछ । त्यसैगरी, एनआईसी एशियाले २६ प्रतिशत बोनस र १.३७ प्रतिशत नगद लाभांस बितरण गर्दैछ ।",
    "category": "bank"
  },
  {
    "text": "तेह्रौं साफ च्याम्पियनसिपमा उपविजेता भएर घर फर्केका बागलुङका फुटबलर कमल थापा गृहजिल्लामा सम्मानित भएका छन् । बागलुङ जेसिजले शनिबार उनलाई उत्कृष्ट युवा सम्मान प्रदान गरेको हो । बागलुङ नगरपालिका–१० भकुन्डे घर भई हिमालयन शेर्पा क्लबमा अनुबन्धित कमलले माल्दिभ्समा सम्पन्न साफ च्याम्पियनसिप खेलेका थिए ।",
    "category": "sports"
  },
  {
    "text": "१९ साउन, इलाम । इलाम नगरपालिका–७ स्थित महभिरमा रक क्लाइम्बिङका लागि संरचना निर्माण गरिएको छ । मेची पहाडी क्षेत्र पर्यटन प्रवद्र्धन विकास समितिको आर्थिक सहयोग, नेपाली सेनाको कालीध्वज गणको प्राविधिक तथा जनशक्ति सहयोग तथा स्थानीय प्रगति युवा समाजको पहलमा महभीरमा करिब ४० मिटर अग्लो पहरामा रक क्लाइम्बिङ स्थल निर्माण गरिएको हो । उक्त क्षेत्रमा रक क्लाइम्बिङ, रक गार्डेन र बाल उद्यान निर्माण गर्ने योजनाअनुरूप पहिलो चरणमा रक क्लाइम्बिङ निर्माण गरिएको मेची पहाडी क्षेत्र पर्यटन प्रवद्र्धन विकास समितिका कार्यकारी निर्देशक केशव द्यौरालीले बताए । समितिको १० लाख रूपैयाँ र स्थानीय क्लब, उपभोक्ता समितिको रु चार लाखको लागतमा रक क्लाइम्बिङ निर्माण सम्पन्न गरिएको हो । उक्त रक क्लाइम्बिङमा नेपाली सेनाका खेमबहादुर डाँगी र भवानीशङ्कर थापाले ओपन तथा अस्ट्रेलियन रेप्लिङसमेत गरेका छन् । रक क्लाइम्बिङको योजना विगतका वर्षमा पनि बारम्बार उठ्ने गरेपनि निर्माण हुन सकेको थिएन । “रक क्लाइम्बिङ निर्माण गर्ने महाभिरवासीको धोको पूरा भएको छ”, अध्यक्ष उमेश महतले भने, “रक क्लाइम्बिङको प्रशिक्षणमा पठाएर दक्ष जनशक्ति तयार पार्ने योजनामा छौँ ।” अहिलेको रक क्लाइम्बिङ क्षेत्रको नजिकै रहेको झर्नामा क्यानोनिङ पनि गर्न सकिन्छ भने ठूलो पहरामा झोलुङ्गे पुल बनाएर ओहोरदोहोर गर्नसके धेरै आन्तरिक तथा बाह्य पर्यटकलाई एउटा उत्तम गन्तव्य बनाउन सकिने द्यौरालीको भनाइ छ । कालीध्वज गणका प्रमुख सेनानी प्रकाश लामिछानेले रक क्लाइम्बिङका लागि विज्ञ जनशक्ति नेपाली सेनाबाट उपलब्ध गराईदिएबमोजिम निर्माण गर्न सहज भएको हो । सोही बमोजिम विज्ञ खेमबहादुर डाँगी, भवानीशङ्कर थापा तथा सेनाको थप मद्दतबाट ४५ दिन लगाएर पहराको लेउ, झार, घाँस र रूख सफा गरिएको हो । अब अझै त्यो पहरालाई पानीले धोएर सफा गर्नुपर्ने युवा समाजले जनाएको छ । केही समयपछि रक क्लाइम्बिङको औपचारिक उद्घाटन गरी सबैलाई बोलाएर रक क्लाइम्बिङ र रेप्लिङको प्रस्तुति गर्ने योजना रहेको कार्यकारी निर्देशक द्यौराली बताउँछन् ।",
    "category": "tourism"
  },
  {
    "text": "अफगानिस्तानले सोमबार ट्वान्टी–२० विश्वकपको सुपर १२ को खेलमा स्कटल्यान्डमाथि ठूलो अन्तरको जित निकालेको छ । अफगानिस्तान १ सय ३० रनले विजयी भयो । पहिले ब्याटिङ गरेको अफगानिस्तानले ४ विकेट गुमाएर १ सय ९० रन बनाएको थियो ।",
    "category": "sports"
  },
  {
    "text": "राजविराज, १० चैत । गत फागुन २३ गते मलेठमा भएको गोलीकाण्डको विषयमा सामाजिक न्याय तथा मानव अधिकार संसदीय समिति अन्तर्गत गठित उप–समितिको टोलीले विहीवारदेखि स्थलगत अध्ययन थालेको छ । नेकपा एमालेले आयोजना गरेको मेची महाकाली राष्ट्रिय अभियानका क्रममा प्रहरीले चलाएको गोली लागेर पाँच जनाको मृत्यु तथा २७ जना घाइते भएका थिए । उक्त घटनाको विषयमा विस्तृत अध्ययन–अनुसन्धान गर्न नेपाली कांग्रेसका सांसद मोख्तार अहमदको नेतृत्वमा सांसदहरुको टोलीले घटनाको अध्ययन अनुसन्धान थालेको हो । टोलीमा नेकपा एमालेकी सांसद बसुन्धरा रोकाया, नेकपा माओवादी केन्द्रकी सांसद दुलारी हरिजन, राष्ट्रिय प्रजातन्त्र पार्टीका सांसद श्यामसुन्दर टिबडेवाल, मधेशी जन अधिकार फोरम नेपाल लोकतान्त्रिककी उषा यादव, शाखा अधिकृत ज्ञानहरि पन्थीसमेत रहेका छन् । टोलीले घटनास्थलको अवलोकन, पीडित परिवार, प्रत्यक्षदर्शी, संयुक्त लोकतान्त्रिक मधेशी मोर्चाका नेताहरुसँग घटनाबारे जानकारी लिएका छन् । सप्तरीका सुरक्षा प्रमुख, घटना हुँदाका बखत तैनाथ सुरक्षा अधिकारीसमेतसँग वस्तु स्थितीबारे जानकारी लिईने कार्य भईरहेको समितिका संयोजक सांसद अहमदले बताएका छन् । घटनाको विस्तृत अध्ययन अनुसन्धान गरी सामाजिक न्याय तथा मानव अधिकार संसदीय समितिमा पेश गरिने सांसद मुख्तार अहमदले बताए । प्रारम्भिक अनुसन्धानका क्रममा नियम विपरित प्रहरीले गोली चलाएको भन्दै उनले दुःख व्यक्त गरे । बल प्रयोग गर्नुपर्ने अवस्था आएको भए पनि पहिला रबरको गोली तथा गोली चलाउनुपरे ढाडभन्दा तल चलाउनुपर्नेमा ढाडभन्दा माथि नै गोली चलाएको पाईएको उनले सञ्चारकर्मीहरुलाई प्रतिक्रिया दिएका छन् । मलेठ घटनाको समयमा तात्कालीन प्रमुख जिल्ला अधिकारी रहेका उद्धव तिमिल्सेना, प्रहरी उपरीक्षक दिवेश लोहनी, नायब उपरीक्षक दानबहादुर कार्की र सशस्त्र प्रहरी उपरीक्षक जयबहादुर खड्कालाई गृह मन्त्रालयले घटना लगत्तै फिर्ता बोलाईसकेको छ । मलेठ घटनामा प्रहरीको गोलीबाट मलेठ–२ का सञ्जन मेहता, विरेन्द्र महतो तथा मलेठ–४ का पिताम्बर मण्डल, जमुनी मधेपुरा–१ का ईनर यादव र प्रसवनी–७ टेङ्गरीका आनन्द साहको मृत्यु भएको थियो ।",
    "category": "politic"
  },
  {
    "text": "राजविराज, २७ फागुन । सप्तरीमा प्रहरीले चलाएको गोली लागेर घाइते भएका थप एक जनाको शुक्रवार विहान उपचारको क्रममा मृत्यु भएको छ । धरान स्थित विपी कोइराला स्वास्थ्य विज्ञान प्रतिष्ठानमा उपचारको क्रममा सप्तरीको जमुनी मधेपुरा गाविस वडा नम्वर–१ कटवी गाउँ निवासी ५० वर्षिय ईनरदेव यादवको मृत्यु भएको हो । पेटमा गोली लागेका यादवको २ बजेर २० मिनेटमा मृत्यु भएको अस्पतालले पुष्टि गरेको छ । योसँगै सप्तरीमा मृत्यु हुनेहरुको संख्या ५ पुगेको छ । उनको शवलाई भेन्टिलेटरबाट बाहिर निकालिसकिएको संघीय समाजवादी फोरम नेपालका राजनीतिक समिति सदस्य शैलेन्द्र प्रसाद साहले जानकारी दिएका छन् । मृतकहरुको शव सप्तरी सप्तरी सदरमुकाम राजविराज रातीसम्म पुग्ने राष्ट्रिय मधेश समाजवादी पार्टीका जिल्ला अध्यक्ष सतिश कुमार सिंहले जानकारी दिएका छन् । यसअघि मलेठ गाविस वडा नम्वर– २ का २५ वर्षिय सञ्जन मेहता, मलेठ–४ का ५० वर्षिय पीताम्बर मण्डल, प्रसवनी–४ टेङ्गरी घर भएका ३५ वर्षिय सिनियर अहेव आनन्द कुमार साह र मलेठ–४ का विरेन्द्र महतोको मृत्यु भएको थियो ।",
    "category": "politic"
  },
  {
    "text": "जिल्लाका किसानले लगाएको अदुवामा गानो कुहिने, गबारो र पात बेरुवालगायतका विभिन्न रोगको संक्रमण देखिन थालेको छ। खाद्यान्न बाली मासेर लगाएको व्यावसायिक अदुवा खेती रोगले सखाप पारेपछि किसान चिन्तित भएका छन्। जिल्लामा मुख्य नगदेबालीका रुपमा खेती भइरहेको अदुवाको माउ झिकिसकेपछि रोगको संक्रमण देखा परेको हो। अदुवामा गानो कुहिने, गबारो र बेरुवाको संक्रमण देखापरेको किसानले बताएका छन्। शुरुमा गानो कुहिने र पछि पहेँलिँदै क्रमशः बोटै मरेर जाने गरेको छ। केही क्षेत्रका किसानले लगाएको अदुवामा भने गबारो र बेरुवाको संक्रमण छ । अदुवाका लागि गानो कुहिने रोग सबैभन्दा बढी हानिकारक मानिन्छ । गानो कुहिने रोगले अदुवाको फल नै सखाप पार्छ। फेदाप, आठराई र छथर गाउँपालिकाका किसानले लगाएको अदुवामा रोगको संक्रमण देखिएको छ । साउन र भदौमा अदुवाको माउ झिकेको र माउ झिकिसकेपछि गानो कुहिने रोगको संक्रमण देखापरेको फेदाप गाउँपालिका–१, सिम्लेका किसान तेजनाथ भट्टराईले बताए। “अदुवाको बोट हरियो हुँदै जाँदा गानो कुहिने गर्छ, अनि बिस्तारै पहेँलो भएर अदुवाको बोटै मर्छ”, उनले भने। खनेर बजारमा पु¥याउने बेलामा अदुवामा रोग लागेपछि किसान मारमा परेका छन् । फेदाप गाउँपालिकाका सबै वडामा अधिकांश किसानले अदुवाको खेती लगाएका छन्। सिम्ले, जलजले, ओयाक्जुङ र इसिवुमा अदुवाको व्यावसायिक खेती भइरहेको छ। आठराई गाउँपालिकाको थोक्लुङ, सक्रान्ति, छातेढुंगा र इवामा अदुवाको व्यावसायिक खेती शुरु भएको छ। “साउनको अन्तिम साताबाटै गाना कुहिने रोग देखा पर्यो”, आठराई गाउँपालिका–७, थोक्लुङका रामप्रसाद तिम्सिनाले भने “अदुवा बारीमा नै सकिन लाग्यो, एग्रोभेटबाट ल्याएको औषधिले पनि काम गरेन।” यहाँका अधिकांश किसानले लगाएको अदुवामा रोगको संक्रमण देखिएको छ । गतवर्ष पनि यहाँका किसानले लगाएको अदुवा रोगले सखाप पारेको थियो । कृषि प्राविधिकका लागि माग गरे पनि सुनवाइ नभएको किसानको गुनासो छ । पानी परेर घाम लाग्दा र माउ झिकेपछि अदुवा मर्न थालेको आठराई गाउँपालिका–५ छातेढुंगाका सोमनाथ आचार्यले बताए। “मकै कोदोभन्दा फाइदा हुने देखेर अदुवाको खेती थालियो, तर यसमा झन धेरै दुःख छ,” उनले भने। आम्दानी मनग्य हुने देखिए पनि अदुवाको खेतीदेखि बजारसम्म पु¥याउन निकै सकस हुने गर्छ। “खेती थाल्दैदेखि ध्यान दिनुपर्छ, माटो बनाएर मल पुर्याएर खेती नलगाए रोगले झनै सखाप पार्छ”, आचार्यले भने। विगतभन्दा यस वर्ष रोगको संक्रमण बढी देखा परेको छ । गत वर्ष पनि यस्तै रोगको संक्रमण देखापरेको थियो। “समस्या राख्दा कसैले चासो दिँदैन, प्राविधिक पनि आउँदैनन्, अन्दाजका भरमा किनेको औषधिले काम गर्दैन”, फेदाप गाउँपालिका–१, सिम्ले साक्फाराका कुमार खड्काले भने। खड्काले दुई क्विन्टल अदुवा रोपेका छन्। तर यस वर्ष रोगको संक्रमणका कारण १० क्विन्टलभन्दा बढी उत्पादन नहुने उनको भनाइ छ । किसानका अनुसार मलखाद मिलाएर रोपे एक क्विन्टल अदुवा रोप्दा आठ गुणाभन्दा बढी उत्पादन हुन्छ। यसपालि खेती लगाएको मध्ये आधाभन्दा बढी अदुवा बारीमै रोगले सखाप पारिसकेको किसानको भनाइ छ। यहाँका किसानले अदुवामा लागेको रोगबारे प्राविधिकको परामर्श बिनै निजी एग्रोभेटबाट विषादी किनेर प्रयोग गरिरहेका छन्। जिल्ला कृषि विकास कार्यालय यसबारे बेखबर छ । गाउँ–गाउँमा सडकको पहुँच पुगेसँगै किसानले अदुवा खेतीको क्षेत्र बढाएका छन्। विसं २०५२ देखि शुरु भएको अदुवाको पछिल्लो दशकमा व्यावसायिक खेती ह्वात्तै बढेको फेदाप गाउँपालिका–३, जलजलेका दयाराम भट्टराईले बताए। अहिले जलजले गाउँका करिब ५०० भन्दाबढी घरधुरीले अदुवा खेती गरिरहेका छन् । रोगको संक्रमण कम र मौसममा उचित मूल्य पाए अदुवाबाटै यहाँका अधिकांश घरधुरीले वर्षदिनको हातमुख जोर्ने मेलो जुटाउने गरेका छन्। रोगको संक्रमणमा वृद्धि र मूल्यमा आएको कमीका कारण धेरै किसानले पछिल्लो वर्ष खेतीको क्षेत्रफल घटाएका छन्। जिल्लामा नसे र बोसे दुई जातको अदुवाको खेती बढी गरिन्छ । हाल कूल २६० हेक्टर क्षेत्रफलमा अदुवाको खेती भइरहेको जिल्ला कृषि विकास कार्यालयको तथ्यांकमा उल्लेख छ। कार्यालयकी बागवानी विकास अधिकृत दीपा देवले किसानले अदुवा खेतीको बारेमा जानकारी नै नलिई खेती लगाइरहेकाले समस्या आउने गरेको बताए। विशेषगरी ढुसीजन्य रोगका कारणले अदुवाको गानो कुहिने हुँदा प्रत्येक वर्ष नयाँ ठाउँमा रोप्दा रोग नलाग्ने उनको भनाइ छ । अदुवा रोप्नु अगाडि नै माटो परीक्षण गरेर लगाए पनि यस्तो समस्या नआउने उनको सुझाव छ । तर अहिले बाली निकाल्ने बेलामा देखिने रोगको खास उपचार नै छैन।",
    "category": "Agriculture"
  },
  {
    "text": "१२ साउन, काठमाडौं । सरकारले भाडा निर्धारण नगर्दा केबलकार सञ्चालकले मनपरी भाडा उठाउने गरेका छन् । विसं २०५४ मङ्सिर ८ गतेदेखि नेपालमा केबलकार सञ्चालनमा आए पनि अहिलेसम्म सार्वजनिक यातायातको भाडा निर्धारण गर्ने जिम्मा पाएको यातायात व्यवस्था विभागले भाडा निर्धारण गरेको छैन । विसं २०५३ कात्तिक २२ गते कम्पनी रजिष्ट्रारको कार्यालय र उद्योग विभागमा दर्ता गरी चितवनको कुरिनटारदेखि गोरखाको मनकामनासम्म ३.२ किमी दूरीमा केबलकार चलाइएको थियो । केबलकारलाई सवारी तथा यातायात व्यवस्था ऐन २०४९ मा यातायातका रुपमा उल्लेख नगरिएकाले अहिलेसम्म विभागले भाडा निर्धारण नगरेको महानिर्देशक चन्द्रमान श्रेष्ठले जानकारी दिए । “केबलकारलाई व्यवस्थित गर्न भौतिक पूर्वाधार तथा यातायात मन्त्रालयले कार्यविधि ल्याउने गृहकार्य गरेको छ, कार्यविधि जारी भएपछि व्यवस्था भएअनुसार भाडा निर्धारण गरिनेछ,” उनले भने । हाल मुलुकमा दुईवटा ठाउँमा केबलकार सञ्चालनमा छन् भने दर्जन बढीठाउँमा सञ्चालनका स्वीकृति लिई निर्माणको प्रक्रियाका लागि यातायात मन्त्रालयमा निवेदन दर्ता गराएका छन् । पहिलो मनकामना केबलकारका नायब महाप्रबन्धक वीरेन्द्र श्रेष्ठ कम्पनीकै तर्फबाट भाडा निर्धारण गरी लिने गरेको स्वीकार्छन् । “साउनदेखि कुरिनटारबाट मनकामनासम्म दुईतर्फी ६४० र एकतर्फी ३८५ रूपैयाँ भाडा निर्धारण गरिएको छ, यसअघि दुईतर्फी ५७५ र एकतर्फी ३४५ रूपैयाँ लिइन्थ्यो, भाडा निर्धारणका लागि यातायात व्यवस्था विभागसँग कुनै सम्बन्ध राखिएको छैन,” उनले भने। मनकामना केबलकारमा वार्षिक १० लाख यात्रुले यात्रा गर्ने गरेको कम्पनीले जनाएको छ । कम्पनीले उठाएको भाडाको एक÷एक प्रतिशत चितवन र गोरखा जिल्ला विकास समितिलाई बुझाइन्छ । केबलकार चढेर मनकामना दर्शन गर्न जाने यात्रु भने लगानी र खर्चका आधारमा कम्पनीले बढी नै भाडा उठाएको गुनासो गर्दै आएका छन् । केबलकार कुन सरकारी निकायले नियमन गर्ने भन्ने अन्योल रहेका कारण सरकारीस्तरबाट उपयुक्त भाडा निर्धारण नभएको यात्रु अरुण पौडेलको गुनासो छ । सञ्चालनको कार्यविधिको यातायात मन्त्रालयलाई जिम्मेवारी दिइएको छ । सो जिम्मेवारीसँगै यसअघि पर्यटन विभागले केबलकार स्वीकृतिका लागि गरेको कामको स्वामित्व यातायात मन्त्रालयमै हस्तान्तरण भएको प्रवक्ता देवेन्द्र कार्कीले बताए। विसं २०७३ वैशाख १ गतेदेखि चन्द्रागिरि हिल्स लिमिटेडले थानकोट गोदामदेखि चन्द्रागिरिडाँडासम्म २.५ किमी दूरीमा केबलकार परीक्षण सुरु गरेको छ । लिमिटेडले सरकारी निकायसँग भाडा निर्धारण गराएर मात्र सार्वजनिक रुपमा यात्रुका लागि खुला गर्ने तयारी गरेको कार्यकारी बिक्रेता इन्दिरा पौडेलले बताए। मन्त्रालयका सहसचिव विष्णुओम वादेले कार्यविधि आएपछि केबलकारको भाडा निर्धारणको काम यातायात व्यवस्था विभागले गर्ने गरी व्यवस्था गर्न लागिएको बताए।",
    "category": "tourism"
  },
  {
    "text": "चीनको कम्युनिस्ट पार्टीका नेताहरुले अब गल्फ क्लबको सदस्यता लिन पाउने छैनन् । न त उनीहरुले महंगो होटलहरुमा धेरै खाना खान पाउनेछन् । उनीहरुले अबबाट मादक पदार्थ पनि सीमितमात्रामा पिउनुपर्नेछ । यस्तै यस्तै कडा नियम राखिएको बलियो कानुन र नियम यसै महिना तयार गरिएको छ। पार्टी सदस्यलार्इ भ्रष्टाचारबाट परै राख्न र अनुशासित बनाइराख्नका लागि चीन सरकारले कडा किसिमको नैतिक आचारसंहिता लागू गरेको हो ।पार्टी सदस्यहरुमाथि यसभन्दा अघि नै व्याभिचार या एक भन्दाबढी पत्नी राख्न प्रतिबन्ध लगाइएको छ । तर अहिले ल्याइएको नयाँ कानुनमा भने अनैतिक सम्बन्धमाथि पनि कडारुपमा प्रस्तुत हुने उल्लेख गरिएको छ । गल्फ खेल्न र धेरै खानपिन गर्ने काममाथि पनि पहिलो पटक प्रस्टरुपमा कडा निगरानी गरिने व्यवस्था गरिएको छ । यो नियम ८ करोड ८० लाख सदस्य भएको पार्टीका हरेक सदस्यका लागि लागू हुनेछ । साथै उनीहरुका परिवारजनलार्इ पनि उनीहरुले मनाउनुपर्नेछ ।सन् २०१२ मा शि जिनपिङ्ग सत्तामा आएपछि उनले भ्रष्टाचारमाथि लगाम लगाउनका लागि व्यापक कारबाही थालेका थिए । उनको कारबाहीका क्रममा हजारौं अधिकृतहरुको अधिकार र जिम्मेवारी पनि खोसिएको थियो । तर आलोचकहरुले भने यो अभियान शि जिनपिङ्गका विरोधीहरुलार्इ शान्त पार्नका लागि गरिएको देखावटी कामको संज्ञा दिएका छन् । चीनमा यसअघिबाटै सरकारी अधिकारीहरुलार्इ गल्फ खेल्न प्रतिबन्ध लगाइएको छ । कडा कानुनकै कारण अभियोग र कारबाही भोग्नुपर्ने डरले सरकारी अधिकारीहरुले विलासिताका सामान समेत खरिद गर्न छाडेका छन् । चीन सरकारले अहिले ल्याएको नयाँ निमय तोड्दा हुने सजायबारेमा भने उल्लेख गरिएको छैन । तर यो कुरा भने पक्का छ कि पार्टीले आफ्नो कडा अनुशासनतन्त्रलार्इ बचाइराख्न चीन सरकारले नयाँ नियम ल्याएको हो । चिनियाँ कम्युनिष्ट पार्टीको यो नियम न्यायिक निरीक्षणलार्इ साक्षी राखेरै लागू हुन्छ । स्थानीय कानुनसरह अनुसार नै लागू हुन्छ । समाचार अनुसार कम्युनिस्ट पार्टीको गल्फसँगको दुष्मनी पुरानै हो । कयौं अधिकृतको प्रिय खेल भए पनि चिनियाँ कम्युनिष्ट पार्टीले भने गल्फलार्इ पश्चिमी खेल मान्दै आएको छ । उसले यो खेललार्इ धनाढ्य बर्गहरुसँग जोडिएकाले यसले मानिसलार्इ भ्रष्ट बनाउने जनाउँदै आएको छ । केन्द्रीय अधिकरणले सन् २००४ मा गल्फ कोर्सलार्इ स्थगित गर्न आदेश जारी गरेको थियो । तर पैसा कमाउने सोच राख्ने कयौं अधिकृतहरुका कारण यसलार्इ केही प्रान्तमा लागू गरिएन । यसकैकारण चीनमा गल्फ कोर्सको संख्या ६०० सम्म पुगेको छ ।",
    "category": "world"
  },
  {
    "text": "काठमाडौँ‌ । “पारि त्यो डाँडामा हेर, घाम लाग्यो घमाइलो लाग्यो मलाई रमाइलो, तिमी र म घुम्न जाऊ न अनि घामले तिमीलाई सताउला, काली तिमीलाई बनाउला तिमीलाई पिरतीको छाता ओढाउला …”, यो एउटा नेपाली चलचित्रको अति नै चर्चित गीत हो । गत वैशाखमा नयाँ वर्ष सुरु हुन अघि नेपाली चलचित्र ‘रेशम फिलिली’को यो गीत जनजनको कानमा गुञ्जिएको थियो । यो गीत यति लोकप्रिय भयो कि यसको आधिकारिक भिडियो बजारमा नआउँदै देश विदेशका दर्शक र श्रोताले कैयौं नृत्यका दृश्य छायाँङ्कन गरेर यु ट्युबमा राखे । कतिपयले त यो गीतमा नेता/नेत्री र चर्चित व्यक्तिहरु नाचेको व्यङ्ग्यचित्र बनाए । अन्ततः धेरै प्रतिक्षापछि वैशाख ११ गते चलचित्र ‘रेशम फिलिली’ प्रदर्शनमा आयो र पहिलो दिन दर्शकको उत्साहजनक सहभागिता रह्यो । तर दोस्रो दिन अर्थात वैशाख १२ गते देशमा ठूलो भूकम्प गयो । भूकम्पका कारण देशको धेरै क्षेत्रमा क्षति पुग्यो । चलचित्र क्षेत्र पनि अछूतो रहेन । त्यसमा पनि धेरै क्षति त ‘रेशम फिलिली’लाई भयो । धेरै व्यापार गर्ने आश गरिएको चलचित्रको प्रदर्शंन रोकियो । त्ससपछि हलमा दुई महिनाभन्दा बढी समयसम्म कुनै चलचित्र चलेनन् । नायक विनय श्रेष्ठले निर्माण गरेको तथा प्रणव जोशीले निर्देशन गरेको ‘रेशम फिलिली’ भदौ ५ गते पुनः प्रदर्शनमा आयो । यसले औसतभन्दा राम्रै व्यापार ग¥यो तर ‘पिरतीको छाता ओढाउँला’ गीत जस्तै लोकप्रिय र राम्रो नभएको समीक्षा आयो । त्यसो त यसै वर्ष देशले भोगेका विनाशकारी भूकम्प, संविधान निर्माणसँगै भएको मधेस आन्दोलन र भारतको अघोषित नाकाबन्दी जस्ता समस्याले करिब आधा वर्ष सबै क्षेत्र ठप्प रहँदा त्यसको मार चलचित्र क्षेत्रले पनि भोग्नुप¥यो । यति हुँदाहुँदै पनि ‘रेशम फिलिली’सँगै ‘होस्टेल रिटन्र्स’, ‘भैरब’, ‘वडा नं ६’, ‘परदेशी’, ‘लुटेरा’, ‘कबड्डी कबड्डी’, ‘प्रेमगीत’, ‘क्लासिक’, ‘ड्रिम्स’लगायत करिब एक दर्जन चलचित्र सफल भए । नेपाली चलचित्र उद्योगकी प्रथम महिला निर्देशक सुचित्रा श्रेष्ठ भूकम्पलगायतका विविध समस्या रहे पनि केही चलचित्र सफल हुनुलाई नराम्रो सङ्केत मान्दिनन् । उनी भन्छिन् , “भूकम्पपछि ५/६ महिना चलचित्रसम्बन्धी केही काम भएन । तर पनि यस क्षेत्रमा मिश्रित फल आयो, यो सकारात्मक हो ।” भूकम्पपछिको कथालाई आधार बनाएर निर्माण गरिएको ‘पशुपतिप्रसाद’ र वैदेशिक रोजगारीमा जाने युवाको कथा समेटिएको ‘राहदानी’ले उत्कृष्ट कथा भएका चलचिलको दर्जा पाए । रङ्ग पत्रकार विदुर गिरी यस्ता चलचित्रलाई नै अब मूलधारका चलचित्र मान्ने परिपाटीको विकास गर्नुपर्ने तर्क राख्छन् । “यहाँ अलिकति राम्रो कथाका चलचित्र बने भने बेग्लै धार भन्ने चलन छ तर अहिले जे चलिरहेको छ, दर्शकले जे रुचाउँछन् त्यही नै मूलधार हो ।” उनले भने । ‘फागु द कलर्स अफ द लाइफ’, ‘बागमती’, ‘चकलेट’, ‘फूलै फूलको मौसम तिमीलाई’ जस्ता चलचित्रले धेरै प्रचारप्रसार गरेपनि सफलता पाएनन् । यो वर्ष बनेका कतिपय चलचित्र कहिले आए, कहिले प्रदर्शन भए र कहिले गए भन्ने नै पत्ता भएन । त्यसैले, चलचित्र समीक्षक प्रकाश साय्मी यो वर्ष नेपाली चलचित्र बढी हल्लामा चलेको आरोप लगाउछन‍् । उनी भन्छन्, “यो वर्षका प्रायः चलचित्र पहिलाको तुलनामा गम्भिर विषयवस्तुका छैनन् । पुरानै धार छ, मात्र अभिनय शैलीमा थोरै फरक ल्याएको हो ।” यो वर्ष ‘भैरब’ चलचित्रको निर्माण र निर्देशन गर्दै करिब ५ वर्षपछि फर्किएका निखिल उप्रेती सफल रहे । त्यस्तै, आर्यन सिग्देल, दयाहाङ राई, खगेन्द्र लामिछाने र अनमोल केसी सफल नायकमा गनिए भने प्रियङ्का कार्की, निशा अधिकारी, नम्रता श्रेष्ठ, ऋचा शर्मा, पूजा शर्मा जस्ता नायिकाको अभिनय मन पराइयो । त्यस्तै, नवप्रवेशी नायक प्रदीप खड्का, आमेश भण्डारी, पल शाह र नायिका साम्राज्ञी शाह, आँचल शर्मा, वर्षा राउतलाई सम्भावना बोकेका कलाकारको दर्जा दिइयो । सदाबहार नायक राजेश हमाल र नायिका करिश्मा मानन्धरको चर्चा भएपनि राजेशले खेलेको ‘बागमती’ र करिश्माले बनाएको ‘फागु द कलर्स अफ द लाइफ’ले दर्शकको मन जित्न सकेनन् । कतिपय चलचित्र सफल भएपनि नायक/नायिका सफल भएनन् भने कतिपय चलचित्र नचलेपनि केही कलाकारले चर्चा पाए । चलचित्र विकास बोर्डमा यो आर्थिक वर्षको नौ महिनाको अवधिमा ९० वटा चलचित्र दर्ता भए । त्यसमा केही चलचित्र गुरुङ, थारु र भोजपुरीजस्ता भाषाभाषीका पनि छन् । त्यसमध्ये हाल प्रदर्शनमा रहेको चलचित्र ‘नाइ नभन्नु ल –४’ र ‘रामप्यारी’ समेतगरी ६५ वटा चलचित्र मात्र २०७२ साल भरमा प्रदर्शनमा आएका छन् । बोर्डका निर्माण अधिकृत गिरिश शर्मा पछिल्लो वर्षको तुलनामा यो वर्ष कम चलचित्र प्रदर्शन भएको बताउछन् । “भूकम्प, नाकाबन्दी, आन्दोलन र चलचित्र निर्माण सम्बन्धी मापदण्डका कारण यो वर्ष कम चलचित्र निर्माण भएका हुन् ।” उनले भने रासस",
    "category": "entertainment"
  },
  {
    "text": "दुई लगानी सम्मेलन, उद्योग विभाग, लगानी बोर्ड (६ अर्बमाथिको लगानी) मार्फत आएको लगानीको प्रतिबद्धता खर्बौं भए पनि मुलुक भित्रिएको लगानी भने नगन्य छ । प्रतिबद्धता जनाइएको मात्रै होइन, गत आवबाहेक स्वीकृत भएको एक तिहाई लगानी पनि मुलुकमा भित्रिन सकेको छैन (हेर्नुस्, इन्फो) । तर लगानी बोर्डका प्रमुख कार्यकारी अधिकृत महाप्रसाद अधिकारी भने पछिल्ला तीन वर्षमा लगानी क्षेत्रमा व्यापक सुधार भएको र त्यसको सन्देश विश्वमाझ पुगेको दाबी गर्छन् । “गत वर्ष मात्रै ४ गुणा विदेशी लगानी बढेको छ,” उनी भन्छन्, “कानुनी झन्झट र प्रक्रियागत समस्या पनि कम हुँदै गएका छन्, यो वर्ष झन् बढ्ने अनुमान छ ।” सहरै सहरको देश चार अर्थमन्त्रीको पालामा ५५ भन्दा बढी नयाँ सहर विकास घोषणा सहरै सहरको देश विजयराज खनाल सेयर २ भाद्र २०७६ सोमबारकाठमाडौं पहाडदेखि तराई र गाउँदेखि सहरतर्फको मुख्यतः काठमाडौँ केन्द्रित बसाइँसराइ कम गर्दै विभिन्न क्षेत्रमा साना तथा मझौला आधुनिक सहर विकास गर्ने उद्देश्यले ०६७/६८ बाट सरकारले नयाँ रणनीति अँगाल्यो । तत्कालीन अर्थमन्त्री सुरेन्द्र पाण्डेले मध्यपहाडी लोकमार्गलाई चार लेनको सडकका रूपमा विकास गर्ने र त्यसको सेरोफेरोमा २० वटा नयाँ सहर बसाउने घोषणा बजेटमै गरे ।एकीकृत सहर बनाउने यसअघिका घोषणामा क्रमभंग गर्दै पाण्डेले मध्यपहाडी क्षेत्रमा २० वटा नयाँ सहर विकास गर्ने सोचलाई मूर्त रूप दिन क्रियाशील भएको बजेटमा उल्लेख गरेका थिए । तर अहिले त्यो क्षेत्रमा १२ वटा सहर मात्र बनाउने सोचका साथ काम भइरहेको छ । कम्तीमा १० वर्षमा नयाँ सहर निर्माण हुने अपेक्षा गरिएको ८ वर्ष पूरा भइसकेको छ । यी सहरले समयमै पूर्णता पाउने सम्भावना नभए पनि सरकार विभिन्न नाममा अनगन्ती सहरको परिकल्पना गर्दै अगाडि बढेको छ ।पहाडबाट तराई र अन्य क्षेत्रबाट काठमाडौँतर्फ बसाइँसराइ क्रम तीव्र छ । यसर्थ बजारको स्वरूपमा आइरहेका स्थानलाई नयाँ सहरमा विकास गर्नु आवश्यक पनि थियो । सन् २०११ को राष्ट्रिय जनगणनाअनुसार १० वर्षमा काठमाडौँमा ६५ प्रतिशतले जनसंख्या वृद्धि हुनुको मुख्य कारण बसाइँसराइ नै हो । काठमाडौँमा मात्रै उक्त समय १७ लाखभन्दा बढी मानिस बस्थे । अहिले यो दरमा समेत गुणात्मक वृद्धि भएको छ ।तराईमा सबैभन्दा धेरै १ करोड ३३ लाख जनसंख्या बस्छ । त्यतिबेला ३७ लाख मानिस आफ्नो जिल्ला छाडेर अर्को जिल्लामा बस्न गएका थिए । “विसं २००० बाट बसाइँसराइ तीव्र हुन थालेको देखिन्छ,” पूर्वअर्थमन्त्री सुरेन्द्र पाण्डे भन्छन्, “तराईमा जग्गा किनेर खेती गर्ने सोचले पहिले बसाइँसराइ हुन्थ्यो, अहिले जग्गा व्यापार गर्ने उद्देश्यले भइरहेको छ ।” मुलुकको सन्तुलित विकास अभावमा यस्तो प्रवृत्ति मौलाएको उनको बुझाइ छ ।मानिसले आफू जन्मेको थातथलो छाडिहाल्न नपर्ने र कुनै निश्चित क्षेत्रमा मात्र पर्ने चाप घटाउन पनि नयाँ सहर बनाउने घोषणा भए । एकपछि अर्को सहरको घोषणा गर्ने प्रवृत्तिले भने यस्ता कार्यक्रम कार्यान्वयनको तहमै जटिलता देखिएको छ । परिणामतः सबैभन्दा पहिले सुरु भएको मध्यपहाडी लोकमार्गका १० सहरमा कति प्रगति भयो, अब कति समय लाग्छ ? यस्ता प्रश्नको उत्तरसमेत यो क्षेत्र हेरिरहेको नयाँ सहर आयोजना समन्वय कार्यालयको जानकारीमा छैन ।“अहिलेसम्म कति काम भयो भनेर वार्षिक प्रगतिबाहेक देखाउन सकिने अवस्था हुँदैन,” कार्यालयका प्रवक्ता शशीकुमार यादव भन्छन्, “यी सहरका एकीकृत योजनाका आधारमा काम गर्दै जाने हो, समय र लगानी कति लाग्छ, अहिल्यै थाहा हुँदैन ।”सहर घोषणा विशुद्ध राजनीतिक लाभ र सार्वजनिक खपतका लागि मात्रै हुने गरेको छ । उदाहरणका लागि नेकपाका एक अध्यक्ष पुष्पकमल दाहाल ‘प्रचण्ड’ ले साउन ०७३ मा व्यवस्थापिका संसद्मा सहर बनाउने चलनचल्तीको घोषणाभन्दा एक कदम अगाडि बढेर १ सय स्मार्ट भिलेज बनाउने घोषणा नै गर्न भ्याए । तर त्यो घोषणामै सीमित हुन पुग्यो ।",
    "category": "politic"
  },
  {
    "text": "सिरहा, ३० कार्तिक । सिरहाको कर्जन्हाका क्यान्सर विरामी सुरेन्द्र पासवानको उपचारकोलागि एक लाख एक हजार रुपैयाँ सहयोग उपलब्ध गरिएको छ । यो सहयोग सरकारबाट होइन, आम नेपालीले गरेको छ । अपन मिथिला सेवा समाज नेपालद्वारा ५१ हजार सहयोग गरिएको छ भने युकेमा होटेलको सेफ भएर कार्यरत सन्तोष साहद्वारा ५० हजार सहयोग गरिएको अशोक कुमार सहनीले जानकारी गराएका छन् । विरामी सुरेन्द्रको इलाज भारतको मुम्बईमा सम्भव हुने जानकारी त्यहाँका चिकित्सकहरुले गराएपछि उनका बुवा–आमा उपचार खर्च जुटाउने कार्यमा रहँदैआएका छन् ।",
    "category": "world"
  },
  {
    "text": "मोहन गुरुङ काठमाडौं, १४ साउन वाणिज्य मन्त्रालयले स्वीट्जरल्यान्डको जेनेभामा नायव स्थायी प्रतिनिधि र भारतको कोलकातास्थित महावाणिज्य दूतावासमा नायव महावाणिज्यदूत सिफारिस गरेको छ । मन्त्रालयले जेनेभाको नायव स्थायी प्रतिनिधिमा उपसचिव मीना अर्याल र कोलकाताको नायव महावाणिज्यदूतमा उपसचिव रामेश्वर पोखरेल तथा द्वितीय सचिवमा शाखा अधिकृत मोहन निरौलालाई सिफारिस गरेको हो । सिफारिस भएका तीनै जना वाणिज्य मन्त्रालयका कर्मचारी हुन् । “३ जनाको नाम सामान्य प्रशासन मन्त्रालयमा पठाइसकिएको छ,” मन्त्रालयका प्रवक्ता रविशंकर सैजुले कारोबारसँग भने, “त्यहाँबाट स्वीकृत भएर आएपछि परराष्ट्र मन्त्रालयमा पठाइनेछ ।” कूटनीतिक पद भएकाले दरबन्दी परराष्ट्र मन्त्रालयको हुन्छ । कोलकातामा ७ महिना र जेनेभामा ३ महिनादेखि ती पद खाली छन् । तत्कालीन सामान्य प्रशासनमन्त्री लालबाबु पण्डितले वाणिज्य मन्त्रालयका उपसचिव मात्र पठाइँदै आएको पदमा आफ्ना पिए (उपसचिव) होमनाथ लुइँटेललाई कोलकाताका नायव महावाणिज्यदूतमा नियुक्त गरेका थिए । लुइँटेल वाणिज्यसम्बन्धी अनुभव नभएका कर्मचारी रहेको भन्दै वाणिज्यका उपसचिवहरूले अख्तियार दुरुपयोग अनुसन्धान आयोगमा उजुरी दर्ता गरेका थिए । अख्तियारले लुइँटेलको नाम रद्द गरी मापदण्ड बनाएर नायव महावाणिज्यदूत पठाउन वाणिज्य मन्त्रालयलाई गत माघमा निर्देशन दिएको थियो । कोलकातामा नायव महाणिज्यदूत सुरेन्द्र थापा र द्वितीय सचिव रवीन्द्रजंग थापा २ वर्षे कार्यकाल पूरा गरी गत माघमा फर्किएपछि ती पद खाली छन् । जेनेभामा पनि ३ महिनाअघि मनोज आचार्य आफ्नो २ वर्षे कार्यकाल पूरा गरी फर्किसकेका छन् । जेनेभा र कोलकातामा नायव दूत सिफारिस",
    "category": "economy"
  },
  {
    "text": "मिथिलेश कुमार यादव सप्तरी, २५ पुस : आइडियल सहकारी संस्था राजविराजले अर्थिक वर्ष ०७१/०७२ मा ४० लाख नाफा कमाएको छ । संस्थाले वर्षभिरमा कूल ४ करोड ७८ लाख रुपैयाँ बराबरको कारोबार गरेको छ । आर्थिक वर्ष २०७१/०७२ मा सेयर सदस्यता रकम रु. १ करोड ३ लाख ४६ हजार रहेको छ भने असार मसान्तको विवरण अनुसार संस्थाले रु. १७ करोड ८४ लाख १० हजार सेयर सदस्यबाट निक्षेप संकलन गरेको छ । यस्तै १३ करोड ८१ लाख ४५ हजार रुपैयाँ कर्जा प्रवाह गरेको उक्त संस्थाले जनाएको छ । सहकारीले समग्रमा आयतर्फ २ करोड ५९ लाख ४८ हजार र व्याय तर्फ २ करोड १९ लाख ३१ हजार रुपैयाँ समेत अध्यक्ष गणेशकुमार आशले जानकारी दिए । आइडियलको वार्षिक ४ करोड कारोबार, ४० लाख नाफा",
    "category": "bank"
  },
  {
    "text": "भाद्र १४ । पाकिस्तानी प्रधानमन्त्री नवाफ सरिफले मुलुको राजनीतिक संकट समाधानमा सेनाको भूमिका नखोजेको स्पष्ट पार्नु भएको छ । पाकिस्तानी संसदलाई आज सम्बोधन गर्दै प्रधानमन्त्री सरिफले जारी समस्या राजनीतिक भएकाले सैनिक हस्तक्षेप वा मध्यस्तताको पक्षमा आफू नरहेको बताउनु भयो । उहाँले अफूले सैनिक मध्यस्तता चाहेको भनी सार्वजनिक भएका समाचारहरुमा कुनै सत्यता नरहेको पनि उल्लेख गर्नु भयो । प्रधानमन्त्री सरिफले यदि आन्दोलनमा रहेका पक्ष सेना प्रमुखसंग भेट गर्न चाहान्छन् भने आफ्नो आपत्ती भने नरहेको बताउनु भयो ।",
    "category": "world"
  },
  {
    "text": "फर्च्युन म्यागेजिनले हालै विश्वका सर्वाधिक प्रतिष्ठित कम्पनीहरुको सूची सार्वजनिक गरेको छ । उक्त सूचीमा धेरै प्रविधि कम्पनीहरुले आफ्नो स्थान सुरक्षित गरेका छन् भने अमेरिकी कम्पनी एप्पल पहिलो स्थानमा पर्न सफल भएको छ ।विश्वका ३ हजार ८ सय भन्दा धेरै कर्पोरेट क्षेत्रका कार्यकारीहरु, निर्देशक तथा विश्लेषकहरुसँगको सर्वेक्षणबाट फर्च्युनले यस्तो सूची तयार पारेको हो । फर्च्युनको सूचीमा रहेका विश्वका सर्वाधिक प्रतिष्ठित कम्पनीहरुमध्ये प्रविधि क्षेत्रका सर्वाधिक प्रतिष्ठित १५ कम्पनी यस्ता छन् :१. एप्पल : पछिल्लो १४ वर्षदेखि अमेरिकी कम्पनी एप्पल लगातार विश्वको सर्वाधिक प्रतिष्ठित कम्पनीको सूचीमा पहिलो स्थानमा रहँदै आएको छ र यो पटक पनि त्यसलाई कायम राखेको छ ।२. अमेजन : विश्वका सर्वाधिक प्रतिष्ठित कम्पनीको सूचीमा अमेजन कम्पनी दोश्रो नम्बरमा रहेको छ ।३. माइक्रोसफ्ट : सर्वाधिक प्रतिष्ठित कम्पनीहरुको सूचीको तेश्रो स्थान पनि प्रविधि कम्पनीले कब्जा गरेको छ र उक्त स्थानमा माइक्रोसफ्ट कम्पनी रहेको छ ।४. अल्फाबेट : गुगलको मातृ कम्पनी विश्वका सर्वाधिक प्रतिष्ठित कम्पनीहरुको सूचीमा सातौँ स्थानमा छ भने प्रविधि जगतमा चौथो स्थानमा छ ।५. सेल्सफोर्स : अमेरिकी सफ्टवेयर कम्पनी सेल्सफोर्स विश्वका सर्वाधिक प्रतिष्ठित कम्पनीहरुको सूचीमा १२ औँ स्थानमा रहेको छ ।६. एसेन्चर : आइरिस कम्पनी एसेन्चर विश्वका सर्वाधिक प्रतिष्ठित कम्पनीहरुको सूचीमा ३३औँ स्थानमा छ ।७.एनभिदिया : अमेरिकी चिप निर्माता कम्पनी एनभिदिया विश्वका सर्वाधिक प्रतिष्ठित कम्पनीहरुको सूचीमा ३७औँ स्थानमा छ ।८. एडोब : सर्वाधिक प्रतिष्ठित कम्पनीहरुको सूचीमा एडोब कम्पनीले आफुलाई ४०औँ स्थानमा राख्न सफल भएको छ ।९. आइबिएम : अमेरिकी कम्पनी आइबिएम विश्वका सर्वाधिक प्रतिष्ठित कम्पनीहरुको सूचीमा ४१औँ स्थानमा छ ।१०. सामसुंग : दक्षिण कोरियाली कम्पनी सामसुंगले आफुलाई टप ५० भित्र राख्न सफल भएको छ र विश्वका सर्वाधिक लोकपि्रय कम्पनीहरुको सूचीमा ४९ औँ स्थानमा रहेको छ ।११. पे पल : अनलाइन पेमेन्ट कम्पनी पेपल विश्वका सर्वाधिक प्रतिष्ठित कम्पनीहरुको सूचीमा ५०औँ नम्बरमा रहेको छ ।१२. एक्टिभिजन : गेमिंग कम्पनी एक्टिभिजन विश्वका सर्वाधिक प्रतिष्ठित कम्पनीहरुको सूचीमा ५३औँ स्थानमा रहेको छ ।१३. एएमडी : चिप निर्माता कम्पनी एडभान्स्ड माइक्रो डिभाइसेज विश्वका सर्वाधिक प्रतिष्ठित कम्पनीहरुको सूचीमा ५५औँ स्थानमा परहेको छ ।१४. अलिबाबा : चिनिया बहुराष्ट्रिय प्रविधि कम्पनी अलिबाबा विश्वका सर्वाधिक प्रतिष्ठित कम्पनीहरुको सूचीमा ६१औँ नम्बरमा रहेको छ ।१५. अमेरिका मोविलः मेक्सिकोस्थित टेलिकम कम्पनी अमेरिका मोविल विश्वका सर्वाधिक प्रतिष्ठित कम्पनीहरुको सूचीमा ६४ औँ स्थानमा रहेको छ ।एजेन्सीको सहयोगमा",
    "category": "technology"
  },
  {
    "text": "पाँचथर फिदिम–१ का केशव नेम्वाङले वैदेशिक रोजगारी छोडर अहिले स्वदेशमा नै व्यावसायिक बाख्रापालन शुरु गरेका छन्। फिदिम नगरपालिका–१ मा फेदेन बाख्रापालन फार्म नै दर्ता गराएर उनले यो व्यवसाय शुरु गरेका उनले मासिक ४० हजार आम्दानी गर्न सफल भएका छन् । २०६६ सालमा वैदेशिक रोजागारीका लागि बेल्जियम गएका उनले झन्डै मासिक एक लाख ५० हजार कमाउथे तर उनी त्यसमा रमाएनन् नेपाल फर्के। घर फर्किएपछि उनले वैदेशिक रोजगारीबाट कमाएको रकम बाख्रापालन व्यवसायमा लगानी गरे। अहिले उनको फार्ममा बाेयर जातका बाख्राबाख्री र त्यसका पाठापाठी छन् । पाठापाठी बिक्री गरेर उनले मासिक ४० हजार भन्दा बढी आम्दानी गर्दै आएका छन् । फार्मबाट उत्पादन भएका पाठापाठी जिल्ला तथा झापा, इलाम, मोरङलगायत विभिन्न जिल्लाका सहकारी संस्था, व्यक्ति र समूदले लैजाने गरेका छन् । दुई महिनासम्म हुर्काएका पाठापाठीे बीउको रुपमा बिक्री हुने गरेका छन् । एउटा पाठा १५ हजारसम्म बिक्री हुने गरेको उनले बताए। “अर्कोको देशमा गएर पसिना बगाएर बढी नै धन कमाए पनि बरु स्वदेशमै सिठोपिठो खाएर थोरै पैसा कमाएकोमा आनन्द र गौरव महसुस हुन्छ” उनले भने। अहिले पनि समाज र राज्यले कृषकलाई हेर्ने दृष्टिकोण बदल्न नसकेकोप्रति उनको गुनासो छ । व्यावसायिक रुपमै कृषि तथा पशुपालन क्षेत्रतर्फ लागेका युवालाई राज्यले समेत प्रोत्साहन गर्ने कार्यक्रम ल्याउनुपर्ने र हेर्ने दृष्टिकोण समेत परिवर्तन गर्नुपर्ने भनाइ नेम्वाङको छ । उनलाई अहिलेसम्म जिल्ला पशुसेवा कार्यालयले दुई लाख अनुदान स्वरुप दिएको छ भने उत्कृष्ट कृषक भनेर १० हजार रकम र प्रमाणपत्र दिएको छ । यस्तै बाख्रापालन व्यवसायलाई अघि बढाउन विभिन्न प्राविधिक सहयोग पनि जिल्ला पशु विकास कार्यालयले गर्दै आएको छ । पशुपालक कृषक नेम्वाङले बाख्रापालन फार्मबाट प्राप्त आम्दानीले फिदिम बजारमै ससेस फ्याक्ट्रीसमेत सञ्चालन गरेका छन्।रासस",
    "category": "Agriculture"
  },
  {
    "text": "काठमाडौं । साहित्यिक पत्रकार संघले आगामी ३५ औं कथा दिवसको अवसरमा कथाकार वनमाली निराकारलाई मैनाली कथा सम्मान २०७२ र कथाकार नयनराज पाण्डेलाई मैनाली कथा पुरस्कार–२०७२ प्रदान गर्ने निर्णय गरेको छ । संघको विशेष कार्यसमितिका अध्यक्ष साहित्यकार राधेश्याम लेकालीको अध्यक्षतामा बसेको कार्यसमितिको बैठकले उक्त निर्णय गरेको हो । वि.सं.२०३८ सालदेखि निरन्तर कथा दिवस मनाउँदै आएको साहित्यिक पत्रकार संघले सोही दिन विशेष लघुकथा वाचनको आयोजनासमेत गर्ने भएको छ । मैनाली कथा पुरस्कार रकम यसै वर्षदेखि वृद्घिगरी रू.५१ हजार राशी प्रदान गर्ने पनि निर्णय गरिएको छ । यसअघि रू. ३१ हजार राशी रहेको थियो । कथाकार निराकारका समयका पर्खाल (२०४६–साझा प्रकाशन), विवरूका कथाहरू (२०६६०) लगायतका कथा कृतिहरू प्रकाशित रहेका छन् । यसैगरी मैनाली कथा पुरस्कार २०७२ बाट सम्मानित हुनुहुने पाण्डेका ‘खोरभित्र जोकर’ (२०६०), निदाएँ जगदम्बा (२०६५), चकलेट (२०६९) लगायतका कथा कृति प्रकाशित छन् । मैनाली कथा पुरस्कारबाट यस अघि कथाकारहरू क्रमशः भाउपन्थी, मनु ब्राजाकी, मोहनराज शर्मा, माया ठकुरी, कुमार ज्ञवाली, विश्वम्भर चञ्चल, जगदीश घिमिरे, प्रेमा शाह, खगेन्द्र सङग्रौला, पद्मावती सिहं, भागिरथी श्रेष्ठ, सनत रेग्मी, सन्तोष भट्टराई, मुरारी अधिकारी, राजव, इन्दिरा प्रसाई, ध्रुब सापकोटा, नगेन्द्रराज शर्मा, मुरारी अधिकारी (ख), नारायण ढकाल, माधव भँडारी, गोविन्द गिरी प्रेरणा, गोपाल पराजुली, महेशविक्रम शाह, किशोर पहाडी, इस्माली र अविनाश श्रेष्ठ सम्मानित भइसकेका छन् । यसैगरी मैनाली कथा सम्मानबाट यस अघि कथाकारहरू क्रमशः मदनमणि दीक्षित, गोविन्दबहादुर मल्ल गोठाले, डा.धु्रवचन्द्र गौतम, परशु प्रधान, डा.दयाराम श्रेष्ठ ’सम्भव’, हरिहर खनाल र मधुवन पौडेललगायत सम्मानित भइसकेका छन् ।",
    "category": "entertainment"
  },
  {
    "text": "राति तारन्तार पिसाब लाग्ने, पिसाबको धारा मसिनो हुने, पिसाब गरेपछि अप्ठेरो हुने समस्या देखिएपछि ठिमीका गोपाल महर्जन महाराजगन्जस्थित त्रिवि शिक्षण अस्पताल गए । परीक्षणपछि थाहा भयो— उनलाई प्रोस्टेट क्यान्सर भएको रहेछ । ‘लामो समयदेखि यस्तो समस्या थियो, वास्ता नगरी उपचार गरिनँ,’ उनले भने, ‘समयमै उपचार गरेको भए सामान्य उपचारले सन्चो हुने रहेछ ।’ उपचारमा ढिलाइ भएकै कारण उनको पिसाबथैली निकालेर फाल्नुपर्‍यो । ‘अहिले कृत्रिम पिसाबथैलीको भरमा बाँच्नुपरेको छ’ उनले भने, ‘उमेर हुन्जेल कमाएको सम्पत्ति सबै यही रोगको उपचारमा खर्च भयो र ऋण पनि लागेको छ ।’शरीरमा हुने टेस्टोस्टेरोन हर्मोनको गडबडीका कारण पुरुषमा प्रोस्टेटको समस्या देखिन्छ । सामान्यतया ४५ उमेर कटेका पुरुषमा प्रोस्टेटको समस्या बढ्दै जाने चिकित्सकहरू बताउँछन् । विश्व स्वास्थ्य संगठनका अनुसार पुरुषहरूको मृत्यु हुने कारणमा विभिन्न क्यान्सरमध्ये प्रोस्टेट क्यान्सर दोस्रो कारण हो । नेपालमा भने यो रोगका कति बिरामी छन् भन्ने यकिन तथ्यांकसमेत छैन । अस्पतालहरूबीच सहकार्य नहुँदा यकिन तथ्यांक संकलन गर्न नसकिएको युरोलोजिस्ट डा. रविन जोशी बताउँछन् । शिक्षण अस्पतालको तथ्यांकअनुसार दैनिक १० देखि १५ जना प्रोस्टेट ग्रन्थिको समस्या लिएर आउँछन् । सानेपाका सुरेश श्रेष्ठलाई पनि प्रोस्टेट ग्रन्थिको समस्या छ । ढाड दुख्ने, यौनशक्तिमा कमी हुने, पिसाब गर्न बल गर्नुपर्ने, पिसाब रोक्न नसक्ने, मलद्वारदेखि अण्डकोषसम्मको भाग बेस्सरी दुख्ने भएपछि उनी वीर अस्पताल गए । परीक्षण गर्दा उनको प्रोस्टेट ग्रन्थि बढेको रहेछ । ‘शल्यक्रिया गरेर उनको ग्रन्थि हटाइयो, ढिलो भएको भए क्यान्सर हुने रहेछ,’ उनले भने । अहिले उनी उपचारका लागि वीर अस्पताल धाइरहेका छन् । प्रोस्टेटको समस्या भएदेखि बैंकको जागिर पनि छाड्नुपरेको उनले सुनाए । प्रोस्टेटको समस्यालाई ठूलो नमान्ने, अरू अंगमा फैलिएका अवस्थामा मात्रै उपचारका लागि अस्पताल आउने हुँदा ५० प्रतिशत बिरामीलाई मात्रै बचाउन सकिने डा. जोशी बताउँछन् । ‘सामान्य लक्षण देखापर्नासाथ उपचार गराएमा ८० प्रतिशतलाई बचाउन सकिन्छ,’ उनले भने, ‘सुरुमै उपचार गरे खर्च र समय पनि कम लाग्छ ।’ धेरैलाई वंशाणुगत कारणले यो रोगको समस्या देखिने हुनाले ५० वर्ष पुगेका सबै पुरुषले नियमित स्वास्थ्य जाँच गराउनुपर्ने उनले सुझाए । ‘७५ उमेर कटेका ७५ प्रतिशत पुरुषमा प्रोस्टेटको लक्षण देखिएकै हुन्छ, फैलिन नदिएमा सामान्य उपचारले समेत ठीक हुन्छ,’ उनले भने । हरियो सागपात र फलफूल नखाने, माछामासु धेरै खाने र नियमित व्यायाम नगर्ने पुरुषमा बढी प्रोस्टेटको क्यान्सर देखापर्ने वरिष्ठ क्यान्सर विशेषज्ञ डा. सुदीप श्रेष्ठ बताउँछन् । ‘खानपान र जीवनशैली परिवर्तन गर्न सकेमा प्रोस्टेटको समस्या धेरै हदसम्म कम गर्न सकिन्छ,’ उनले भने । प्रोस्टेटका समस्यालाई सामान्य मानेर बसेमा यो जटिल बन्दै जाने, पिसाबमा रगत देखिने, पिसाबथैलीमा पत्थरी हुने, मृगौला फेल हुने, सन्तान उत्पादन क्षमता ह्रास हुने र क्यान्सर भई मृत्यु हुन सक्ने चिकित्सक बताउँछन् ।",
    "category": "health"
  },
  {
    "text": "कारोबार संवाददाता काठमाडौं, ११ साउन सघन अनुगमन भएका उपत्यकाका सहकारी संस्थाले लेखापरीक्षणको स्वीकृति सहकारी विभागबाट मात्र पाउने भएका छन् । यसअघि सम्बन्धित जिल्लाका डिभिजन सहकारी कार्यालयबाट यस्तो अनुमति दिइँदै आएकोमा चालू आर्थिक वर्षबाट विभागमा जानुपर्ने व्यवस्था गरिएको हो । विभागले सूचना जारी गर्दै सघन अनुगमन भएका काठमाडौं, भक्तपुर र ललितपुरका सहकारीले लेखापरीक्षणका लागि विभागमै निवेदन दिन निर्देशन दिएको हो । अनुगमन गरी त्रुटि सच्याउन निर्देशन दिएका संस्थाको अवस्था बुझ्नका लागि तोकिएको विवरण बुझाएपछि मात्र लेखापरीक्षण स्वीकृति दिने व्यवस्था गरिएको विभागका उपरजिस्टार उपेन्द्र ढुंगानाले जानकारी दिए । विभागले ५ करोडभन्दा बढी कारोबार गर्ने सहकारीको छनोट गरी सघन अनुगमन गर्दै आएको छ । हालसम्म विभागले ५ सयको हाराहारीमा सहकारीको अनुगमन गरेको छ । विभागसँग जनशक्ति कम भएकाले कार्यालयबाटै अफ साइट अनुगमनका लागि निश्चित विवरण बुझाउन निर्देशन दिइएको हो । लेखापरीक्षण अनुमति लिनका लागि संस्थाहरूले बचत तथा ऋणका ब्याजदर, आर्थिक वर्षको वासलात, सेयर सदस्य, बचतकर्ता र ऋणीको संख्या खुलाउनुपर्नेछ । यसैगरी धेरै सेयर भएका, धेरै बचत गर्ने र ऋण कारोबार गर्ने ३० जनाको नाम र कारोबार विवरणसमेत जानकारी दिनुपर्नेछ । यसबाहेक जोखिम कोषमा राखेको रकम र संस्थाले अन्य संस्था वा कम्पनीमा गरेको सेयर लगानीसमेत खुलाउन निर्देशन दिइएको छ । सहकारी ऐन ०४८ अनुसार सहकारी संस्थाले आर्थिक वर्ष समाप्त भएको तीन महिनाभित्र लेखापरीक्षण गराई साधारणसभा गरिसक्नुपर्ने हुन्छ । यसका लागि सहकारी कार्यालयबाट लेखापरीक्षणका लागि अनुमति लिनुपर्ने व्यवस्था छ । सहकारीमा कारोबार बढेसँगै जोखिम पनि बढेपछि ०६६ माघदेखि नेपाल राष्ट्र बैंकको समेत संलग्नतामा ठूला सहकारीको सघन अनुगमन सुरु गरिएको हो । अहिले राष्ट्र बैंक सहकारीको अनुगमनबाट बाहिरिएपछि ५ करोडभन्दा बढी कारोबार भएका सहकारीको अनुगमन विभागबाट र त्यसभन्दा कम कारोबार भएकाको डिभिजन सहकारी कार्यालयहरूले अनुगमन गर्दै आएका छन् । विभागले सहकारीको अनुगमन गरी भेटिएका त्रुटि सच्याउन निर्देशन दिए पनि अटेर गरी कारोबार गरिरहेका छन् । विद्यमान ऐनमा कारबाहीको व्यवस्था एकदमै कमजोर भएकाले पनि सहकारीहरूले विभागलाई अटेर गर्दै आएका हुन् । सहकारी ऐनमा गल्ती गर्ने सहकारीलाई अधिकतम १५ सय रुपैयाँसम्म जरिवाना गर्न सक्ने व्यवस्था छ । गल्ती भेटिएका सहकारीका सञ्चालकलाई कारबाही गर्ने व्यवस्था नभएका कारण अनुगमन प्रभावकारी हुन नसकेको विभागका अधिकारी बताउँछन् । विभागको अनुगमनका क्रममा सहकारी मापदण्ड–२०६८ विपरीत सहकारीहरूले कार्यक्षेत्र बाहिर कारोबार गर्ने, कम्पनीमा लगानी गर्ने, जोखिम कोषको व्यवस्था नगर्ने र आफन्तका नाममा कर्जा प्रवाह गर्ने, पर्याप्त धितो नराख्ने गरेका भेटिएको छ । यस्तै संस्थागत कारोबार गरेको, सञ्चालकले संस्थाबाट तलब लिएको, कम्पनीमा लगानी गरेको जोखिम नोक्सानी कोषको व्यवस्था नगरेको, कार्यक्षेत्र बाहिर कारोबार गरेको तथा सदस्य नबनाइ कारोबार गरेको पाइएको छ । सहकारीमा समस्या बढेपछि सरकारले गठन गरेको गौरीबहादुर कार्कीको संयोजकत्वमा रहेको जाँचबुझ आयोगले १३० सहकारीलाई समस्याग्रस्त घोषणा गरेको छ । जसमा सर्वसाधारणको १० अर्ब रुपैयाँ फसेको, सहकारीमा जोखिमपूर्ण कारोबार भइरहेको र यसलाई तत्काल नियमनको दायरामा ल्याउन आयोगले सुझाव दिएको ३ वर्ष वितिसकेको छ । आयोगकै सुझावअनुसार सहकारी तथा गरिबी निवारण मन्त्रालयले सहकारी ऐन–२०७१ मस्यौदा तयार पारे पनि विवादका कारण मन्त्रिपरिषद्मै रोकिएकोे छ । सघन अनुगमन भएका सहकारीको लेखापरीक्षण अनुमति अब विभागबाट",
    "category": "bank"
  },
  {
    "text": "मालिकाको धुरीः हिमालभन्दा मान्छे अग्लो देखिने ठाउँ २७ वैशाख, बेनी, म्याग्दी । हिमालभन्दा मान्छे अग्लो देखिने ठाउँ पनि छ भन्दा सहजै कसले पो पत्याउन सक्ला र ? तर, म्याग्दीको मालिका र रघुगंगा गाउँपालिकाको सिमानामा पर्ने भिरालो पहाडको टुप्पोमा अवस्थित मालिकाधुरीमा पुग्नुहोस् तपाई आफैँ हिमालभन्दा अग्लो देखिनु हुनेछ । मालिकाको धुरीबाट हेर्दा आँखामा नै ठोक्किन आउने धौलागिरि, नीलगिरि, अन्नपूर्ण, मनास्लु, माछापुच्छे«, गुर्जा, चुरेन, पुथालगायतका दर्जनौँ हिमशंखला तपाईभन्दा होँचा देखिन्छन् । विदेशी पर्यटकका लागि आकर्षक गन्तव्य हुने प्रशस्त सम्भावना रहेको यो ठाउँले पूर्वाधार निर्माणको अभावमा आफ्नो पहिचानलाई विदेशीमाझ भने फैलाउन सकेको छैन । मालिकाको धुरीमा बाह्रैमास चिसो हावा चल्छ । गर्मी महिनामा पनि जाडोयामको चिसो हावा चल्ने घना जंगलको बीचमा अवस्थित मालिकाबाट धौलागिरि, नीलगिरिलगायतका दर्जनौँ हिमशिखर आँखामा ठोकिन्छन् । हिमालभन्दा अग्ला देखिने मान्छेको जमघटले समेत मालिका जिल्लाकै आकर्षक गन्तव्य बन्न थालेको छ । आसपासका क्षेत्रमा देखिने सुन्दर ग्रामीण बस्ती, गुराँसे–जंगल र प्राकृतिक सौन्दर्यले सजिएको मालिका प्राकृतिक दृष्यको धनी हुनुका साथै धार्मिक दृष्टिले प्रसिद्धि कमाएको पवित्रस्थलको परिचय पाएकोे छ । मन्दिरको चारैतिरबाट सडक सञ्जाल छोडेर करीब साढे तीन घण्टाको यात्रामा पुगिने मालिका मन्दिरलाई धार्मिकसँगै पदयात्राका लागिसमेत सुन्दर गन्तव्यका रुपमा विकास गर्न सकिन्छ । जंगलभित्र रहेका पशुचौपायाका गोठ, समथर भूभाग, चराचुरुंगी र वन्यजन्तुको आवाज, बहुमूल्य जडीबुटीको बास्ना लिँदै मालिकाधुरी पुग्दा थकित भए पनि आनन्द महसुस हुने पर्यटन व्यवसायी बाबुराम आचार्य बताउँछन् । जिल्लाको मालिका र रघुगंगा गाउँपालिकाको सिमानामा अवस्थित मन्दिरमा वर्षेनि हजारौँ दर्शनार्थी दर्शनका लागि पुग्ने गर्दछन् । सवारीसाधनको प्रयोग तथा भिरालो पहाड यात्रामा रमाउने निकै रोमाञ्चक मालिकाको व्यापक प्रचारप्रसार र पूर्वाधार विस्तार गर्न विश्वभरका पर्यटकलाई भित्र्याउन सहज हुने देखिन्छ । जिल्लामा अन्य पर्यटकीयस्थलबाट देखिने हिमशंखलाको तुलनामा यहाँबाट धेरै र ऐनामा हेरेजस्तै देखिन्छ । हिमाल र प्राकृतिक सौन्दर्यको अवलोकनका लागि अपार सम्भावना बोकेको मालिकालाई जिल्लाको आकर्षक गन्तव्यका रुपमा राख्नुपर्नेमा स्थानीयको भनाइ जायज देखिन्छ । सयौँ वर्ष अगाडिदेखि धार्मिक गन्तव्यका रुपमा रहेको मालिकाको पूर्वाधार विस्तार तथा प्रचारप्रसारले आन्तरिक पर्यटकलाई मात्र होइन विदेशी पर्यटकलाई पनि आकर्षित गर्नसक्ने पर्यटन व्यवसायी आचार्यले बताए । “हिमाल हेर्न आउनेलाई मालिकासम्म पुग्ने वातावरण बनाउनुपर्छ, त्यहाँ हिमालभन्दा मान्छे अग्ला देखिन्छन्,” आचार्यले भने । उहाँले सुनसान पदमार्गमा रमाउन चाहने पर्यटकलाई मालिकाको विकल्प नभएको बताउँदै पश्चिम म्याग्दी जोड्ने पदमार्गमा समेत मालिकालाई समावेश गरिएको बताउनुभयो । सदरमुकाम बेनीबाट पैदलयात्रा हुँदै मालिका मन्दिरसम्म पुग्न चाहनेलाई समेत बेनी–अर्थुङ्गे–पुलाआश्रम–जगन्नाथ–टोड्के हँुदै मालिकासम्म जाने पदमार्गको निर्माणकार्य समेत भइरहेको छ भने पुरानो संरचनाबाट समेत सहजै आवतजावत गर्न सकिन्छ । त्यस्तै, रघुगंगा गाउँपालिकाको झिँ, पाखापानी, ठाडाखानी, मंगला गाउँपालिकाको कुहुँ, थाइवाङ, हिँदी र मालिका गाउँपालिकाको दरवाङ, उपल्लो दुखु हँुदै मालिका पुग्न सकिने मन्दिर व्यवस्थापन समितिका अध्यक्ष झकप्रसाद पाइजाले बताए । मन्दिरको चारैतिरबाट पुग्न सकिने मन्दिरमा बस्ने सत्तलसहितका संरचना समेत बनेका छन् । एकैपटक सयौँ दर्शनार्थी पुग्ने मन्दिर आसपासका क्षेत्रमा रहेका ओडारमा समेत रात विताउने गरिन्छ । म्याग्दी भ्रमण वर्षमा समेत मालिकालाई व्यापक प्रचारप्रसार गरिनेछ । समुद्र सतहदेखि करीब तीन हजार ३०० मिटरको उचाइमा रहेको मन्दिरमा हरेक वर्ष तीनपटक पूजा गरिन्छ । २०७५ वैशाख २७ गते १०:३३ मा प्रकाशित",
    "category": "tourism"
  },
  {
    "text": "अजय भगत /हनुमाननगर, २२ चैत । कोशी टप्पु वन्य जन्तु आरक्षबाट आएको जङ्गली हात्तीको आक्रमणबाट सप्तरीको हनुमाननगर कङ्कालिनी नगरपालिकामा एक जनाको मृत्यु भएको छ भने ६ जना घाइते भएका छन् । मङ्गलवार विहान करिब दश बजेको समयमा बजारभित्र प्रवेश गरेको जङ्गली हात्तीको आक्रमणबाट साविकको हनुमाननगर–४का २८ वर्षिय रोशन झाको मृत्यु भएको हो । आक्रमणबाट गम्भीर घाइते भएका झाको वि.पी. कोइराला स्वास्थ्य विज्ञान प्रतिष्ठान धरानमा उपचारको क्रममा मृत्यु भएको धरानमा रहेका अनिलकुमार गुप्ताले जानकारी दिएका छन् । हात्तीले सुँडमा बोकी पछारेर फालेका कारण उनी गम्भीर घाइते भएका थिए । यसैगरी अर्का गम्भीर घाइते साफीलाई समेत टाउँको र शरिरको विभिन्न भागमा चोट लागेको छ । हात्तीको आक्रमणबाट सङ्गीत साह (बौना), कालीचरण दास, नविना खातुन, सञ्जय साफी, ईर्साद अली र बसन्त मण्डल घाइते भएका छन् । उनीहरुको समेत धरान स्थित विपी कोइराला स्वास्थ्य विज्ञान प्रतिष्ठान धरानमा उपचार भईरहेको छ । हात्ती आक्रमणका कारण बजारमा भागाभाग भएपछि बजार समेत बन्द गरिएको छ । हात्ती गोबरगाढा टापुतर्फ लागेको स्थानीय वासिन्दाले जानकारी दिएका छन् ।",
    "category": "politic"
  },
  {
    "text": "५ भदौ, काठमाडौं । नाडा अटोमोबाइल्स् एशोसियशन अफ नेपालले यही भदौ १४ गतेदेखि काठमाडौमा नाडा अटो-शो गर्ने भएको छ । नाडाले आइतबार काठमाडौमा पत्रकार सम्मेलन गरेर भदौ १४ गतेदेखि १९ गतेसम्म भृकुटीमण्डपमा अटो-शो गर्ने जानकारी दिएको हो । अटो शोमा ३६ वटा ब्राण्डका सवारी साधन राखिने छन् । नाडाका अटो शो संयोजक शम्भुप्रसाद दाहालले टाटा, फोर्ड, होन्डा, हुन्डाई, महिन्द्रा, निसान, टोयोटा लगायतका १६ वटा ब्राण्डका चार पाङ्ग्रे, बजाज, बेला, हिरो, होन्डा, टिभीएस् लगायतका १५ वटा ब्राण्डका दुई पाङ्ग्रे र अशोक लेल्याण्ड, एस्कर्टस्, महिन्द्रा लगायतका ५ वटा ब्राण्डका हेवी कमर्सियल सवारी साधन प्रदर्शनीमा राखिने जानकारी दिए । उनकाअनुसार सवारी साधनको प्रदर्शनीमा बैंक तथा वित्तीय संस्था, सवारी सुरक्षा प्रविधि, स्पेयर पार्टस् र लुबि्रकेण्टस्का पनि स्टल राखिने छन् । नाडाले दशैं आउनु एक महिना अगाडि गर्न लागिएको अटो-शोमा गाडीका नयाँ मोडलहरु सार्वजनिक गरिने तथा खरिदकर्ताहरुलाई विभिन्न छुट र उपहार दिइने बताएको छ । ७४ वटा संस्थाका १ सय २५ वटा स्टल रहने प्रदर्शनी ५० हजार दर्शकले अवलोकन गर्ने नाडाको अनुमान छ । प्रदर्शनीमा वित्तिय संस्था, नयाँ प्राविधिक विकास, सवारी सुरक्षा प्रविधि, स्पेयर पार्टस्, लुबि्रकेन्टस्, टायर, ग्यारेज उपकरण, व्याट्री तथा अन्य एशोसेरिजहरूको सहभागिता रहने छ । जसमा नेपालमै उत्पादित सामाग्रीहरू समेत रहने छन् । अवलोकनकर्ताहरूको सुविधाका लागि २ पाङग्रे, ४ पाङग्रे, कमर्सियल गाडीहरू तथा वित्तिय संस्थाहरूको छुट्टा-छुट्टै ठाँउहरू निर्धारण गरिएको छ ।",
    "category": "automobiles"
  },
  {
    "text": "२३ असोज, काठमाडौं । इजी लिंक रेमिट्यान्स र प्राइम कमर्सियल बैंक लिमिटेड बीच रेमिट्यान्स भुक्तानी सम्झौता भएको छ । सम्झौतापत्रमा इजी लिंक रेमिट्यान्सका प्रमुख कार्यकारी अधिकृत डीपी अर्याल र प्राइम कमर्सियल बैंकका उप महाप्रबन्धक मोती काजी तुलाधरले हस्ताक्षर गरेका छन् । सम्झौतापछि अब विश्वका विभिन्न देशबाट इजी लिंक रेमिट्यान्समार्फत आएको रकम प्राइम कमर्सियल बैंकका देशभरी रहेका ३२ शाखाहरुबाट भुक्तानी लिन सकिने भएको छ । सम्झौतापछि इजी लिंक रेमिट्यान्सका प्रमुख कार्यकारी अधिकृत डीपी अर्याले विदेशबाट पठाएको पैसालाई छिटो छरितो तरिकाले सेवाग्राहीसम्म पु-याउन यो सम्झौताले थप सहज बनाउने जानकारी दिए । इजी लिंक रेमिट्यान्सले १७ बर्षदेखी विश्वका विभिन्न मलुकहरुबाट नेपालमा रेमिट्यान्स भित्रयाइरहेको छ । आˆना सेवाग्राहीलाई थप सहज र सुलभ बनाउँदै लैजान देशभरका विभिन्न बैंक तथा वित्तिय संस्थाहरुका साथै नीजि कम्पनीहरुसंग पनि रेमिट्यान्स भुक्तानी सम्झौतालाइ तिब्र पारेको छ । यो सम्झौतासँगै विश्वका विभिन्न मुलकबाट इजी लिंक रेमिट्यान्स मार्फत पठाएको रकम अब इजी लिंक रेमिट्यान्सका २२ सय भन्दा बढी एजेन्ट, सब-एजेन्ट तथा सम्झौता भएका विभिन्न बैंक तथा वित्तीय संस्थाहरुबाट भुक्तानी लिन सकिने कम्पनीका प्रबन्धक दिपेन्द्र खनालले जानकारी गराए ।",
    "category": "bank"
  },
  {
    "text": "अञ्जना ताम्राकारमहाप्रबन्धक, राष्ट्रिय उत्पादकत्व तथा आर्थिक विकास केन्द्र त्रिभुवन विश्वविद्यालयबाट समाजशास्त्रमा स्नातकोत्तर र क्यानडाबाट कम्युनिटी डेभलपमेन्टमा पोस्ट ग्र्याजुएट गरेकी महिला उद्यमी अञ्जना ताम्राकार क्रिएटिभ क्राफ्टकी सञ्चालक हुन् । बिजनेस इन प्रोफेसन वुमनमा पनि ग्र्याजुएट गरेकी उनी यतिबेला नेपाल सरकारको स्वामित्वमा सञ्चालित राष्ट्रिय उत्पादकत्व तथा आर्थिक विकास केन्द्रको महाप्रबन्धक छिन् । ताम्राकारले अन्तर्राष्ट्रिय गैरसरकारी संस्था युनिसेफबाट करिअर सुरु गरेकी हुन् । २० वर्षअघि नेपाल घरेलु तथा साना उद्योग महासंघमा प्रवेश गरेकी उनी हाल महासंघमा उपाध्यक्ष छिन् । महिला उद्यमशीलता विकासमा विशेष दख्खल राख्ने उनी दर्जनौं संघ–संस्थामा आबद्ध छिन् । भूकम्पबाट थलिएको मुलुकलाई नाकाबन्दी र मधेस आन्दोलनले झनै जर्जर बनाएको बताउने ताम्राकारसँग नेपालमा महिला उद्यमशीलताको समग्र अवस्था, महिलाले प्रत्यक्ष रूपमा भोग्नुपरेका समस्या र अवसरबारे कारोबारकर्मी निरु अर्यालले गरेको कुराकानी : नेपालमा अहिले महिला उद्यमशीलताको अवस्था कस्तो छ ? पहिले हेरीकन धेरै महिला उद्यमी भएर अगाडि आएका छन्, इच्छुक पनि देखिएका छन् । यतिबेला चुलोचौका र घरधन्दामा मात्र महिला सीमित छैनन् । अर्कोतिर, सरकारले पनि महिलामा उद्यमशीलता विकास गर्न विभिन्नखाले सुविधा दिन लागेको छ । बैंकहरूले पनि महिलालाई विशेष सुविधासहितको नयाँ–नयाँ स्किम ल्याउन लागेका छन् । अन्तर्राष्ट्रिय गैरसरकारी संस्थाहरूले पनि महिलामुखी कार्यक्रम सञ्चालन गरेको पाइन्छ । सरसर्ती हेर्दा, उद्यमशीलतामा महिला अग्रसर देखिएका छन् । महिलामा विस्तारै चेतनाको विकास हुँदैछ भर्खरै बामे सर्दै गरेको अवस्था छ । नयाँ–नयाँ पाइला चल्दै छन् । तर, महिलाकै नाममा दर्ता भई सञ्चालन भएका उद्योग व्यवसाय अत्यन्त न्यून देखिन्छन् नि ! हो, महिलालाई परिवार र समाजले अझै पनि खुलेर विश्वास गरेको पाइँदैन । यो चेतनाको अभावले नै हो । फेसन चेन्ज गर्न सजिलो छ, एटिच्युट चेन्ज गर्न गाह्रो छ । भएको त्यही नै हो । जसरी छोरालाई सहजै विश्वास गरेर परिवारले सर्पोट गर्छ, त्यसरी छोरी–बुहारीलाई सर्पोट गर्न परिवार नै हिचकिचाउँछ, । समाजले पनि छोरीले घरबाहिर आएर काम गरेकोे रुचाउँदैन । यो चेतनाको कमीले नै हो । अर्को कुरा, महासंघले गरेको अनुसन्धानमा पनि तपाईंले भनेजस्तै धेरै महिलाले सञ्चालन गर्ने उद्योग महिलाकै नाममा दर्ता भएको पाइएन । तर, महिलाका नाममा उद्योग दर्ता गरेर, सेवा सुविधा लिएर उद्योग–व्यवसाय पुरुषले सञ्चालन गरेको पाइयो । सामाजिक संरचनाले गर्दा पनि महिला खुलेर समस्यासँग जुझ्न नसक्ने अवस्था अझै छ । कानुनी प्रक्रियाहरू महिलामैत्री भइसकेका छैनन् भने किन झन्झटमा फस्ने भन्ने कुरा महिलामा अझै यदाकदा देखिन्छ । महिला उद्यमशीलता विकासका लागि हाम्रो सामाजिक संस्कार र संरचना नै बाधक हो ? केही हदसम्म सत्य हो । हाम्रो सामाजिक संस्कारअनुसार महिलासँग पारिवारिक दायित्व पनि जोडिएको हुन्छ । अर्को कुरा, महिलाको सबैभन्दा ठूलो र कठिन समस्या भनेको ‘एक्सेस टु फाइनान्स’ नै हो । लोन लिन महिलालाई निक्कै समस्या छ । हामीकहाँ सम्पत्तिको अधिकार महिलासँग छैन । परिस्थितिले पनि अफ्ठ्यारो पार्छ । महिलामा घर–परिवार पनि हेर्नुपर्ने दायित्व रहन्छ । घरनजिकै बैंक हुँदैन । यावत् समस्या महिलासँगै छन् । तर, बाधक नै नभनौं किनकि चेतनाको विकास विस्तारै हुँदै छ, महिलाहरू पनि ‘केही गरौं’ भनेर लागेका छन् । तपाईं लामो समयदेखि नेपाल घरेलु तथा महासंघमा आबद्ध हुनुहुन्छ, महिला उद्यमशीलता विकासका लागि महासंघले के गर्दै छ ? हो, म करिब २० वर्षदेखि महासंघमा आबद्ध छु । नेपालमा जति पनि साना र मझौला उद्योग छन्, ती महिलाकै कारण धनिएका छन् । महिलालाई अगाडि ल्याउन महासंघले पनि धेरै गर्दै आएको छ । म महिला समितिको सभापति रहँदा नै औद्योगिक नीति जारी भयो । त्यसमा महिलालाई अभिप्रेरित गर्नेखालका धेरै व्यवस्था राखियो तर सरकारले अहिलेसम्म पनि ऐन ल्याउन सकेन । अर्को कुरा, ३० हजार उद्यमीमध्ये ८ हजारभन्दा बढी महिला छन्, तिनीहरूलाई विभिन्न सीपमूलक तालिम दिने काम महासंघले गर्दै आएको छ । तपाईंको विचारमा महिलालाई अगाडि बढाउन कस्ता उद्योग (साना, घरेलु, सेवा…) उपयुक्त होलान् ? आफूसँग जस्तो सीप छ, त्यहीअनुरुपको व्यवसायमा आउँदा उचित हुन्छ । यो, त्यो भन्ने नै छैन । हरेक क्षेत्रमा महिला धेरै अगाडि आइसकेका छन् । चेतनाको विकास हुँदै गएको छ । महिलाले पनि परिवारको सहयोग पाएमा जस्तासुकै उद्योग हाँक्न सक्ने प्रमाणित भइसकेको छ । नीतिगत समस्या कतिको देख्नुभएको छ ? महिला उद्यमशीलताका लागि औद्योगिक नीति आएको छ । नीति कार्यान्वयन भयो भने महिलाको मात्रै नभएर समग्र औद्योगिक क्षेत्रको विकास हुन सक्छ । महिलाले कमाउनु भनेको देशकै लागि हो भन्ने बुझ्न जरुरी छ । राजनीतिक तहबाटै सम्पत्तिको अधिकारको कुरा उठ्दै छ । नागरिकताको विषयमा त धेरै बहस भइरहेका छन् । उद्यमशीलता विकासका लागि औद्योगिक नीति नै दरिलो हुनुपर्छ । बैंकहरूले पनि महिलाका लागि छुट्टै नीति बनाउनुपर्ने देखिन्छ । नत्र हरेक बैंकमा महिला सेलको व्यवस्था गरिनुपर्छ । अर्को कुरा, नेपालको कुल जनसंख्यामध्ये ५१ प्रतिशत महिला छन् । हाम्रो सम्भावना भएको क्षेत्र जलविद्युत् हो । अहिलेसम्म जलविद्युत्मा महिलाले लगानी गर्न सकिरहेका छैनन् । यो क्षेत्रमा पनि महिलाले ५० प्रतिशत सेयर हाल्नुपर्छ भन्ने नीति आओस् । नेपालमा महिलाका लागि नीतिगतभन्दा व्यावहारिक जटिलता बढी छन् । महिला उद्यमीहरू पुरुष उद्यमीसँग कत्तिको प्रतिस्पर्धी छन् ? धेरै कठिनाइका बाबजुत पनि महिला प्रतिस्पर्धी छन् र कुनै कुरामा अगाडि पनि छन् । मोबिलिटीको कुरामा अलि समस्या छ । जस्तो कि, बाहिरबाट सामान आइरहेको छ भन्नेबित्तिकै महिलालाई सामान लिन जान समस्या हुन्छ । समयमा केही तलमाथि भयो भने सामान अर्कैले लान सक्छ । अर्को कुरा, व्यवसाय गर्दा कति पटक पार्टीहरूसँग सहकार्य गर्नुपर्छ । समय दिनुपर्छ । उनीहरूलाई रेस्टुरेन्टमा लगेर खुवाउनुपर्छ । तर, महिलासँग रेस्टुरेन्टमा डिनर खुवाउन सक्ने अवस्था रहन्न । यस्ता कारणले बिजनेसमा पछाडि परिने रहेछ । सामाजिक संस्कार र चेतनाले पनि महिला झट्ट उठेर बाहिर जानसक्ने अवस्था छैन । त्यसैले पनि प्रतिस्पर्धी बन्न अलि गाह्रो देखिएको हो । महिलाहरू स–साना व्यवसायमा मात्र सीमित देखिन्छन् नि ! ठूलो पैसा ऋण लिन सक्दैनन् । सम्पत्तिको अधिकार छैन, भए पनि घर–परिवारसँग सल्लाह नगरी मिल्दैन । समय दिन सक्दैनन् । अर्को कुरा, उद्योग–व्यवसाय सुरु गर्ने पनि सानैबाट हो । जाँदै छन्, हजारबाट सुरु गरेर करोडौंमा पुगेका छन् । पारिवारिक व्यवसायबाहेक अरूले यदाकदामात्रै हो । पुर्खाले सानैबाट सुरु गरेको हो, जस्तो लाग्छ । हाम्रो पुस्ताले पनि त्यो भन्नेछ । उसो भए, महिलाका लागि सबैभन्दा ठूलो चुनौती के हो ? घरबाट बाहिर निस्केर उद्यमी बन्छु भन्ने कुरा नै ठूलो चुनौती हो । त्यससँगै पुँजी पनि त्यत्तिकै टड्कारो बनेर आउँछ । छोरालाई जत्तिकै सहानुभूति र प्रोत्साहन दिन त्यही परिवार, त्यही समाज छोरीलाई सक्दैन । अर्को कुरा, सम्पत्तिको अधिकार महिलासँग हुँदैन । सम्पत्ति पुरुषसँग हुन्छ । ‘केही गरौं’ भन्नलाई ऊसँग सहकार्य नगरी हुँदैन । त्यसैले यो पनि महत्वपूर्ण कुरा हुन आउँछ । यीबाहेक थुप्रै व्यावहारिक चुनौती महिलाले खेप्नुपर्छ । त्यसैले बाहिर आउन नसकेका हुन् कि ! तपाईंले यसो भनिरहँदा ठूला घरानाका छोरी–बुहारी, जसलाई फाइनान्सको समस्या हुँदैन तर पनि उनीहरू उद्योग–व्यवसायमा अगाडि देखिँदैनन् नि ! मैले भनिहालेँ नि ! यो सब चेतनाकै कारण हो । महिला घरभित्रै सीमित हुनुपर्छ भन्ने मान्यता हाम्रो समाजमा छ । जतिसुकै पढेलेखेको र शिक्षित भए पनि महिलालाई बाहिर आउन सहज छैन । आर्थिक रूपमा सम्पन्न भएपछि साना काम गर्न परिवारले दिँदैन । ‘केही गर्छु’ भन्ने भावना भए पनि लगानी गर्ने क्षमता ऊसँग हुँदैन । अर्को कुरा, उनीहरू विलासिताको जीवन बिताइरहेका हुन्छन् । त्यसैले पनि उनीहरू आउन नसकेका हुन सक्छन् । घरबाट बाहिर निस्केर केही गर्न चाहने महिलाको आत्मविश्वास बढाउन के गर्न सकिएला ? सबैभन्दा ठूलो कुरा चेतना नै हो । महिलाहरू अर्थतन्त्रका संवाहक हुन् भन्ने कुरा घर–परिवार र समाजले बुझ्न जरुरी छ । अनि राज्य तथा अन्य तह तप्पाका नागरिकले महिलालाई विश्वासमा लिनुपर्छ । अरूले तानेरमात्रै हँुदैन, आफैंमा पनि केही गर्न सक्छु भन्ने भावना हुनुपर्छ । निजी स्तरका संघ–संस्थाबाट पनि विभिन्न चेतनामूलक कार्यक्रम सञ्चालन हुन थालेका छन् । जसरी कुनै एउटा प्रोडक्टको विषयमा पोस्टरहरू टाँसिन्छ, त्यसैगरी ठाउँ–ठाउँमा पोस्टरहरू राख्ने, प्रचारप्रसार गर्ने काम भयो भने धेरैभन्दा धेरै महिला उद्यमशीलतामा आउन सक्छन् । महिलालाई आत्मविश्वास चाहिएको छ र त्यो घर–परिवार र समाजले दिलाउनुपर्छ । महिला उद्यमशीलता विकास गर्न तपाईं जस्ता उद्यमीले के पहल गर्नुभएको छ ? किन नगर्नू ? महासंघकै पहलमा हामीले धेरै कार्यक्रम सञ्चालन गरेका छौं । म महासंघबाहेक अन्य संघ–संस्थामा पनि आबद्ध छु । ती संस्थाले पनि महिलाकै लागि पहल गरेका छन् । त्यसबाहेक महिला उद्यमी संघ–संस्थाको पहलमा केही सकारात्मक प्रयास भएका छन् । तर, ‘केही गर्छु’ भन्ने भावना महिलामा पनि आउन जरुरी छ । अहिले नेपालमा धेरै एनजीओ आईएनजीओहरूले महिलाका नाममा धेरै योजना ल्याएका छन्, तिनीहरूबाट कत्तिको सहयोग मिलेको देख्नुभएको छ ? हो, हामी जहाँ गयो त्यहाँ खुलेका एनजीओ, आईएनजीओहरू महिलाकेन्द्रित देखिन्छन् तर महिलाको विषयमा जति भनिएको छ, त्यति काम गरेको पाइँदैन । साँच्चै नै त्यो खोज्न जाँदा धेरैले भेट्दैनन् । महिलाको नाममा यति खर्च ग¥यो, यस्तो काममा खर्च भयो, यति महिला आबद्ध भए भन्नेजस्ता कुरा आउँछन् तर साँच्चै नै जाँदा त्यो नभेटेको अवस्था छ । तर, कतिपय एनजीओ, आईएनजीओबाट निक्कै सहयोग भएको छ । सरकारी सहयोग कत्तिको पाउनुभएको छ ? औद्योगिक नीति २०६५ सरकारले नै ल्याएको हो । नेपाल सरकारको पहलमा सुरु भएको लघु उद्यम विकास कार्यक्रम (मेडेप) ले धेरै महिलालाई उद्यमी बन्न प्रेरित गरेको छ । महिलाको श्रम, सीप र आवश्यकता तथा प्रोत्साहन गर्ने महिला उद्यमशीलताको विकास गर्ने भन्दै सरकारले हरेक वर्ष देशभरका १०५ महिलालाई सम्मान गर्न लागेको छ । महिलालाई लगानी समस्या भयो भनेर महिला उद्यमशीलता कोष खडा गरेको छ । यीलगायात थुप्रै कदम अघि बढेका छन् । जति कार्यक्रम आएका छन्, सुविधा दिइएको छ, त्यस अनुपातमा महिला अघि बढेको देखिँदैन नि ! हो, सही कुरा । धेरै कार्यक्रम र सुविधा आएका छन् । तर, त्यसको लाभ लिन त महिला आफैं अग्रसर हुनुप¥यो नि ! सधैं ‘तिमीलाई लाऊ’ भनेर आउँदैन, त्यसलाई उपयोग गरेर प्रतिफल दिन सक्नुपर्छ अनि समाजले विश्वास गर्नेछ । अर्को कुरा, महिलालाई पढेर जागिर खान पनि समस्या नै छ । सहज उपाय र भनेको उद्योग–व्यवसाय नै हो, जसले सहजै आत्मनिर्भर बन्न सकिन्छ । तपाईंहरूले स्थापना गरेको महिला उद्यमशीलता कोषको अवस्था के छ ? धेरै संघर्ष गरेर ल्याएको हो । अहिले कार्यान्वयनमा आइसकेको छ । १० जिल्लाबाट सुरु गरेको उक्त कोष अहिले भूकम्पप्रभावित १४ र अन्य २ गरी २६ जिल्लामा सञ्चालित छ । अत्यन्त न्यून आय भएका तर पुँजी अभावमा उद्योग–व्यवसाय सञ्चालन गर्न नसकेका उद्यमीका लागि भनेर यो कोष खडा भएको हो । यसबाट बिनाधितो ५ लाखसम्मको ऋण व्यवस्था गरिएको छ । सरकारले प्रत्येक वर्ष ४ करोड रुपैयाँ जम्मा गर्ने भनेको छ । कोषले गर्दा महिलालाई हौसला मिलेको छ । ऋण पाउन महिलाको नाममा उद्योग दर्ता गर्नुपर्छ भन्ने चेतना बढेको छ । तर, कोषको रकम हुनेखाने र पहुँचवालाले पाए, लक्षित वर्गसम्म पुगेन भन्ने आरोप छ नि ! यो शतप्रतिशत गलत हो । त्यो छानबिन प्रक्रिया एकदमै पारदर्शी छ । केन्द्रदेखि जिल्लासम्म कमिटी बनाइएका छन् । कसरी लिने भन्ने मापदण्ड पनि छ । त्यसैले यसमा त्यस्तो समस्या छैन । त्यस्तो समस्या भेटिए सरकारी अधिकारीदेखि बैंकहरूसम्म कारबाहीमा पर्छन् । महिला उद्यमशीलता विकासका लागि हाम्रो शिक्षा प्रणालीमा केही सुधार गर्नुपर्ने देख्नुहुन्छ ? धेरै छ, पहिलो त विद्यालयदेखि विश्वविद्यालय तहसम्म उद्यमशीलता विकासको कोर्स तय गरिनुपर्छ । यो कुरा हामीले धेरै पहिलेदेखि नै भन्दै आएका छौं । उद्यमशीलतासम्बन्धी चेतनाको विकास गर्ने विभिन्न संघ–संस्था छन् । त्यसबाहेक महिलाका नाममा छुट्टै क्लस्टर हुनुपर्छ । महिलाका लागि छुट्टै उद्योग ग्राम हुनुपर्छ, जहाँ महिलाले गरेको काम देखाउन सकियोस् । सरकारले पनि नयाँ औद्योगिक क्षेत्र स्थापना गर्ने भनेको छ, हरेक औद्योगिक क्षेत्रमा महिलाका लागि औद्योगिक ग्रामको व्यवस्था हुनुपर्छ । प्रसंग बदलौं, यतिबेला मुलुकको अर्थतन्त्र तहसनहस भएको छ । तपाईं सफल उद्यमी पनि हुनुहुन्छ, कसरी हेर्नुभएको छ ? यो निक्कै दुःखद् र दर्र्दनाक समस्या हो । भूकम्पबाट थलिएका हामीलाई नाकाबन्दी र मधेस आन्दोलनले धेरै असर पारेको छ । मलाई लाग्छ, यो एउटा धनी देशले गरिब देशमाथि गरेको हिंसा पनि हो । यही हिंसाका कारण कति महिला डिप्रेसनको सिकार भएका छन्, कति महिलाको घर झगडा सुरु भएको छ ।",
    "category": "business"
  },
  {
    "text": "सरकारले उच्च आर्थिक वृद्धिदरको लक्ष्य लिए पनि अन्तर्राष्ट्रिय मुद्रा कोष (आईएमएफ) ले ६ प्रतिशत रहने प्रक्षेपण गरिसकेको छ । मौद्रिक नीति, वित्त नीति र आयव्ययको नीतिले पनि कर्जा मागलाई तलमाथि गर्छ । राष्ट्र बैंकका प्रवक्तासमेत रहेका कार्यकारी निर्देशक गुणाकर भट्ट भन्छन्, “कर्जा गएन भन्ने होइन । रेमिट्यान्समै कमी आएको छ । यद्यपि निक्षेपभन्दा कर्जा विस्तार बढी नै छ ।”अर्थमन्त्रीको दौडधुप कर्जा विस्तारमा ‘ब्रेक’ लागेका बेला ६ माघमा अर्थमन्त्री युवराज खतिवडाले अर्थ मन्त्रालय, राष्ट्र बैंक र बैंकर्स एसोसिएसनका पदाधिकारीसँग छलफल गरे । कर्जा विस्तारमा सुस्तता आउनुको कारणबारे जानकार अर्थमन्त्रीले बैंकर्सहरूलाई कारण सोधे । छलफलमा सहभागीमध्येका नेपाल बैंकर्स संघका अध्यक्ष भुवन दाहाल भन्छन्, “सरकारले पछिल्लो पटक ल्याएको नीतिले पनि कर्जामा असर परेको हामीले भनेका छौँ ।” राष्ट्र बैंकले पछिल्लो पटक व्यक्तिगत कर्जा, घर कर्जा, हायर पर्चेजलगायत किस्ता भुक्तानीमा आधारित कर्जा दिँदा भुक्तानी आम्दानी अनुपात सीमा ५० प्रतिशत कायम गरेको छ । यसरी मासिक ६० हजार आम्दानी हुनेले मासिक ३० हजार रुपैयाँभन्दा बढी किस्ता तिर्ने गरी कर्जा लिन पाउँदैनन् । राष्ट्र बैंकको यो नीतिका कारण व्यक्तिगत र गाडी कर्जा माग घटेको बैंकहरूले बताइरहेका छन् । आयात घट्दा सरकारलाई व्यापार घाटा सन्तुलनको ढोल पिट्न त सहज होला । तर मुलुकको अर्थतन्त्र आयातमुखी नै छ । त्यसमा पनि कर्जा विस्तार भएन भने आन्तरिक उत्पादनमै असर गर्छ । बैंक तथा वित्तीय संस्थाले सरकारलाई भुक्तान गर्ने राजस्व घट्छ नै । राजस्व संकलनमै कमी आएपछि सवारी साधनको ऋण प्रवाहमा खुकुलो नीति अवलम्बन गर्न दबाब परेको छ । बैंकबाट व्यक्तिले घर, गाडी र आवधिक कर्जा लिँदा कर चुक्ता वा दाखिला गरेको प्रमाणपत्र बुझाउनुपर्ने, कर चुक्ता र बैंकमा बुझाउने वासलात एउटै हुनुपर्ने कारणले साना तथा मझौला उद्यममा ऋण जान बन्द भएको छ । बरु साना तथा मझौला उद्योग र व्यक्तिगत ऋणका लागि सहकारी धाउने बढेका छन् । “समस्या सुनेपछि अर्थमन्त्री खतिवडाले ‘ग्रिन सिग्नल’ दिएका छन्,” एक बैंकका सीईओ भन्छन्, “थ्रेसहोल्ड राखेर वा अन्य ढंगबाट मिलाउन सकिने आश्वासन पाएका छौँ ।”स्रोतमै खाडल यो वर्ष कर्जा विस्तार मात्र होइन, बैंकको निक्षेप संकलन पनि सुस्ताएको छ । आर्थिक वर्षको पहिलो ५ महिनामा निजीतर्फको निक्षेप संकलन थप १ खर्ब ३० अर्ब रहेको राष्ट्र बैंकको प्रशोधित तथ्यांक छ । निक्षेप संकलन गत वर्षको यही अवधिको तुलनामा ३९ अर्ब रुपैयाँ कम हो ।बैंकको निक्षेप र कर्जामा सुस्तता आउनुमा सरकारले पुँजीगत खर्च गर्न नसक्नुलाई मुख्य कारक ठानिन्छ । ९ माघसम्म पुँजीगत (विकास निर्माण) खर्च कुल विनियोजित ४ खर्ब ८ अर्बमध्ये १५.९९ प्रतिशत मात्र भएको छ, जुन ६५ अर्ब मात्र छ । गत वर्ष पहिलो ६ महिनामा पुँजीगत खर्च १७ प्रतिशत थियो । विकास बजेट खर्च हुन नसक्नु भनेको सरकारी ढुकुटीमा पैसा जम्मा भइरहनु हो ।पहिलो पाँच महिने अवधिमा राष्ट्र बैंकमा संघीय सरकारको मात्र १ खर्ब ६३ अर्ब रुपैयाँ थन्किएर बसेको छ । रकम सरकारी निक्षेपका रूपमा बस्दा ‘पैसाको सर्कुलर’ रोकिन्छ । सर्कुलर रोकिँदा आयकर चक्र रोकिन्छ र आर्थिक वृद्धिदरलाई नै असर गर्छ । यो आवमा ११ खर्ब ७० अर्ब राजस्व संकलनको लक्ष्य लिइएकामा ९ माघसम्म ४ खर्ब ८० अर्ब रुपैयाँ संकलन भएको महालेखा नियन्त्रकको कार्यालयको तथ्यांक छ । राष्ट्र बैंकका पूर्वगर्भनर दीपेन्द्रबहादुर क्षत्री पुँजीगत खर्च नभई रकम ढुकुटीमा थन्किनुलाई आर्थिक गतिविधि घट्नु र उत्पादकत्वमा कमी आउनुको रूपमा लिन्छन् । भन्छन्, “विकास बजेट खर्च नहुनु भनेको अहिले परियोजना अगाडि बढेका छैनन् भन्नु हो । परियोजना अगाडि बढेनन् भने सिमेन्ट, छडको मात्र माग घट्दैन, रोजगारी पनि संकुचन भइदिन्छ ।” उनका अनुसार यसरी उद्योगीको निर्माण सामग्री थन्किएर बस्यो भने उसले थप लगानी गर्दैन । बैंकबाट कर्जा लिनुपर्ने आवश्यकता रहँदैन ।०७२ को भूकम्पपछिको पुनर्निर्माणका कारण मुलुकमा विकासतिरको अर्थतन्त्र चलायमान भएको थियो । पछिल्ला वर्षमा सिमेन्ट, छड, गिट्टी, ढुंगा, बालुवा, इँटाको माग बढ्यो तर यी क्षेत्रमा अहिले सुस्तता आएको छ । कारण, पुनर्निर्माणको काम करिब सकिन लागेको छ । अर्थतन्त्रमा यसको असर परेको छ । यी क्षेत्रमा क्षेत्रमा कर्जा माग घटेको छ । रेमिट्यान्स गत वर्षको तुलनामा २.३ प्रतिशतले घटेर ३ खर्ब ४ अर्ब रुपैयाँमा सीमित भएको छ । यो पहिलो चौमासिकको तथ्यांक हो । जबकि यो रकम गत वर्ष सोही अवधिमा ३ खर्ब ७६ अर्ब भित्रिएको थियो ।",
    "category": "politic"
  },
  {
    "text": "सलमानका विषयमा चर्चा चल्दा बिहे र कमाईका बारेमा अलि बढ्तै चर्चा चल्ने गर्छ । हालसालै उनको कमाईले बढी चर्चा लिइरहेको छ । बिग बोस ९ होस्ट गर्न लागेका सलमानले कति पारिश्रमिक लिँदैछन् भन्ने प्रश्नले केही समयदेखि मिडियामा राम्रै स्थान पाइरहेको छ ।तर, सलमान भने यस्ता प्रश्नदेखि हैरान भएको बताउँछन् । उनी भन्छन्, मेरो कमाई अरुलाई किन चाहिएको हो कुन्नि ! म चाहन्छु मेरो कमाई मबाहेक दोस्रो व्यक्तिलाई थाहा नहोस् । बिगबोस ९ का लागि पारिश्रमिक दोब्बर भएको हो भन्ने प्रश्नमा सलमानले भने, तपाईंको तलबले मलाई केही फरक पर्दैन भने मेरो तलबको बारेमाचाहीँ तपाईंलाई केको चासाे ? यदी बढेकै हो भने राम्रै काममा खर्च होला !सलमान बिइङ हयुमन नामक संस्थाबाट शिक्षा र स्वास्थ्यका क्षेत्रमा समाजसेवा पनि गर्दै आइरहेका छन् ।",
    "category": "world"
  },
  {
    "text": "कुमार पाण्डे महासचिव, स्वतन्त्र ऊर्जा उत्पादक संस्था (इपान) अमेरिकाको ब्राउन विश्वविद्यालयबाट इन्जिनियरिङमा स्नातक तथा व्यवस्थापन विषयमा स्नातकोत्तर कुमार पाण्डे स्वतन्त्र ऊर्जा उत्पादक संस्था (इपान)का महासचिव हुन् । पाण्डे हाल हाइड्रो सोलुसनमा आबद्ध छन् । यो कम्पनीले निर्माण सम्पन्न गरेको चर्नावती र बरम्ची आयोजनाबाट विद्युत् उत्पादन भइरहेको छ । मोदी र तल्लो चर्नावती आयोजना निर्माणधीन छन् । ४२ मेगावाटको आँखुखोला जलविद्युत् आयोजनाका लागि विद्युत् प्राधिकरणसँग विद्युत् खरिद–बिक्री सम्झौता (पीपीए)को पर्खाइमा छ, सलुसन । उक्त कम्पनीले थप ४ आयोजनाको अध्ययन गरिरहेको छ । पाण्डे ३ वर्षदेखि नेसनल हाइड्रोपावर कम्पनी लिमिटेडमा अध्यक्षमा छन् । नेसनल बैंकको कर्जा चुक्ता गरी यो वर्षदेखि लगानीकर्तालाई लाभांश दिने अवस्थामा पुगेको छ । तल्लो इन्द्रावती र इन्खुवाखोला आयोजना बनाउने तयारीसमेत छ । प्रस्तुत छ, नेसनलमा भएको सुधार, ऊर्जा संकट निवारण योजनालगायत विषयमा केन्द्रित रहेर पाण्डेसँग गरिएको कुराकानी : हाइड्रो सोलुसनले हालसम्म कति लगानी गरिसकेको छ ? हाम्रो समूहबाट बरम्चीमा ८० करोड, चर्नावतीमा ६५ करोड, मोदीमा साढे ३ अर्ब गरी अहिलेसम्म साढे ५ अर्ब रुपैयाँ लगानी भइसकेको छ । हाम्रो समूहबाट ४२ मेगावाटको आँखुखोला निर्माण गरिँदै छ । यो आयोजनामा ६ अर्ब रुपैयाँभन्दा बढी लगानी गर्न लागिएको छ । आँखुखोला पीपीएको पर्खाइमा छ । पीपीएपछि यो आयोजनाको निर्माण थाल्नेछौं । आँखुलाई ६ अर्ब ३० करोड रुपैयाँ लगानी जुटाउन सनराइज बैंकको अगुवाइमा विभिन्न बैंकसँग सह–वित्तीयकरणमा लगानी गर्ने समझदारी बनिसकेको छ । औपचारिक सम्झौता हुन बाँकी छ । प्रवद्र्धकहरूले आयोजना बनाउन के–कस्ता समस्या सामना गर्नुपरेको छ ? मुख्य समस्या प्रसारणलाइनको हो । यसले गर्दा धेरै आयोजना अघि बढ्न सकेका छैनन् । जलविद्युत्मा देखिएको अर्को समस्या अनुमतिपत्र (लाइसेन्स)सँग सम्बन्धित छ । समयभित्र सरकारले लाइसेन्स नवीकरण नगरिदिने समस्या छ । वन, ऊर्जा, वातावरण, भूमिसुधार मन्त्रालयहरूबीच समन्वय नहुँदा रूख कटानी, वातावरणीय प्रभाव मूल्यांकन प्रतिवेदनको स्वीकृति, जग्गा प्राप्तिजस्ता समस्या छन् । यस्ता समस्या समाधान गर्न प्रवद्र्धकहरूले वर्षौं कुर्नुपर्ने अवस्था छ । यी समस्याले गर्दा प्रवद्र्धकहरू हैरानीमा परेका छन् । एकद्वार नीतिबाट वन, वातावरण र जग्गा प्राप्ति समस्या समाधान गर्नुपर्छ । ठूलो रकम आवश्यक पर्ने हुँदा लगानीमा कत्तिको समस्या छ ? हामीले अघि बढाएका आयोजनाहरूमा लगानीको समस्या छैन । बैंकहरू लगानी गर्न तयार छन् । सानामा बैंक तथा वित्तीय संस्था लगानी गर्न सकारात्मक भए पनि ठूला आयोजनामा बैंकले लगानी गर्न चाहेको छैन । विशेषगरी १०० मेगावाटभन्दा ठूला आयोजनामा बैंकले लगानी गर्न धेरै बैंकसँग सहकार्य गर्नुपर्छ । जति ठूलो आयोजना भयो, त्यति नै जोखिम बहन गर्नुपर्ने हुन्छ । यसका साथै लगानी पनि बढाउनुपर्ने हुन्छ । एउटै आयोजनामा अर्बौं रकम लगानी गर्ने क्षमता बैंकसँग छैन भने ठूला आयोजनाको लगानी विश्लेषण गर्ने क्षमता पनि छैन । यस्तै प्राविधिक विश्लेषण गरेर आर्थिक रूपमा आकर्षक छ÷छैन भन्ने विश्लेषण गर्ने क्षमता पनि बैंकसँग छैन । बैंकहरूले ठूला आयोजनामा लगानी गरेर जोखिम मोल्न नचाहेको देखिन्छ । प्रवद्र्धकसँग पनि २०० मेगावाटको जोखिम बहन गर्ने आर्थिक तथा प्राविधक क्षमता छैन । नेपालीको हैसियत भनेको ५० मेगावाट नै हो । त्योभन्दा ठूला आयोजनामा लगानी भएको पनि छैन । तर, केही वर्षभित्र नेपालीको आर्थिक तथा प्राविधिक क्षमता पनि बढ्दै जाने निश्चित छ । आज छैन भन्दैमा ५ वर्षपछि नहुने भन्ने हुँदैन । एक दशकअघि ५ मेगावाटभन्दा ठूला आयोजनामा निजी क्षेत्रले लगानी गर्न सकेका थिएनन् । अहिले क्षमता बढेर ५० मेगावाटमा पुगिसक्यो । अर्को ५ वर्षमा १०० मेगावाटभन्दा ठूला आयोजना बनाउने हैसियतमा नेपाली प्रवद्र्धक पुग्नेछन् । हाम्रो हाइड्रो सोलुसन्स ग्रुप ४२ मेगावाट क्षमताको आँखुखोला आयोजना बनाउने हैसियतमा पुगेको छ । अन्य प्रवद्र्धकले पनि ठूला आयोजना अघि बढाइरहेका छन् । यसकारण विस्तारै क्षमता बढिरहेको छ । क्षमता गुणात्मक रूपमा वृद्धि हुन्छ । आज १० मेगावाट गर्न ४ वर्ष लाग्छ भने ५० मेगावट ४ वर्ष लाग्छ । प्रवद्र्धकलाई स्वपुँजी जुटाउन धौ–धौ परेको देखिन्छ, स्वपुँजी जुटाउन केमा समस्या हो ? साना आयोजनालाई स्वपुँजीको समस्या छैन । प्रवद्र्धक आफैंले स्वपुँजी लगानी गरेर आयोजनाहरू निर्माण गरिरहेका छन् । एक समय स्वपुँजीको समस्या थियो अब छैन । किनभने सबैले जलविद्युत्ले व्यापारका रूपमा लिइसके । पहिले व्यावसायिक प्रतिष्ठानहरू आएका थिएनन्, अहिले त धेरै प्रतिष्ठानले लगानी गरिरहेका छन् । स्वपुँजी समस्या पनि प्राविधिकजस्तै हो, जति गर्यो त्यति बढ्ने । पहिला जलविद्युत्मा लगानी गर्ने को थियो र ? अहिले प्रत्येक व्यापारिक घरानाले कुनै नै कुनै आयोजनाको लाइसेन्स लिएका छन् । जलविद्युत् सेयरका रूपमा पनि लगानी गरिरहेका छन् । एउटा आयोजना बनाउन ५ वर्ष लाग्छ । प्रवद्र्धकले ८० प्रतिशतसम्म बैंकबाट कर्जा लिएको हुन्छ, बाँकी २० प्रतिशत ५ वर्षभित्र लगानी गर्ने हो, आजै सबै लगानी गर्नुपर्दैन । नेपालमा पनि पर्याप्त लगानी छ भन्ने कुरा माथिल्लो तामाकोसी, रसुवागढीलगायत जलविद्युत् आयोजनामा भएको लगानी सम्झौता र सेयरमा जनताको उत्साहजनक सहभागिताले पुष्टि गरेको छ । विद्युत् प्राधिकरणले आवश्यकताअनुसार बिजुली किन्ने भनेर शर्त राखेको छ । तपाईंले यसबाट आगामी दिनमा जलविद्युत् विकासमा कस्तो असर गर्ने देख्नुभएको छ ? विद्युत् जडान सम्झौता गरेकाहरूलाई तत्काल असर छैन । तर, नयाँ जडान सम्झौता हुने अयाोजनालाई ठूलो असर पार्नेछ । आयोजना अध्ययन गर्न ५ वर्ष लाग्छ, लगानी जुटाएर आयोजना बनाउन अर्को ५ वर्ष लाग्छ । १० वर्षपछि आउने आयोजनाले आजदेखि नै बजार व्यवस्थापन गर्नुपर्छ । सर्तसहित पीपीए हुन्छ भने मैले आयोजना किन बनाउने ? आजको दिनमा आयोजनाको काम सुरु नहुँदा यसको असर १० वर्षपछि देखिन्छ । सर्तसहितको पीपीए गलत छ । विद्युत् प्राधिकरणको यस्तो नीतिले १० वर्षपछि आउने आयोजनालाई मार्ने काम गरेको छ । यो हाम्रा भावी सन्ततिलाई पुनः लोडसेडिङमा राख्ने नीति हो । ‘१० वर्षपछि आउने आयोजनालाई तेरो बजार निश्चित छैन’ भने पनि सक्किगो नि ! यस्तो पीपीए नीति भएको अवस्थामा बैंकले कसरी लगानी गर्छ ? यो नीति तुरुन्त हटाउनुपर्छ ‘टेक अर पे’मा पीपीए गरिनुपर्छ । आँखु आयोजनाको विद्युत् प्राधिकरणसँग पीपीए हुँदैन ? आँखु आयोजनाको जडान सम्झौता धेरै समयअघि भएका कारण यसमा समस्या छैन । अब लगानी गर्ने सबै आयोजनालाई समस्या हुनेछ । आयोजना लगानीयोग्य हुँदैन र बैंकले पनि लगानी गर्दैनन् । बिजुलीको बजार प्रस्ट भएपछि प्रवद्र्धक र बैंकले आयोजनामा लगानी गर्ने हो, बजारै छैन भने किन लगानी गर्ने ? तपाईं इपानको महासचिव पनि हुनुहुन्छ, सरकारले ऊर्जा संकटकाल निवारण कार्ययोजना ल्याउँन लागेको छ । यसमा यहाँको धारणा के छ ? ऊर्जा संकट निवारण योजना ल्याउनुपर्छ भनेर माग गर्ने संस्था इपान हो । हामीले पटक–पटक यो कुरा उठाएपछि सरकारले फेरि कार्ययोजना ल्याउँदै छ । हाम्रो एजेन्डा हो । संकटकाल घोषणा गर्दैमा केही हुन्न, यसको प्रभावकारी कार्यान्वयन हुनुपर्छ । नीति, नियम, ऐन कानुनमा परिमार्जन वा निलम्बन गरेर जलविद्युत् विकासमा देखिएका सबै समस्या हल हुने गरी दु्रत गतिमा आयोजना बनाउने वातावरण बनाउने योजना ल्याउनुपर्छ । कार्यशैली, नियम र कानुन यस्तै हुने हो भने संकटकाल होइन महासंकटकाल लाए पनि केही अर्थ छैन । हामीले पाएको आश्वासनअनुसार कार्यान्वयन हुने भनिएको त छ, त्यो सरकारी इच्छाशक्तिमा भर पर्छ । स्थानीयस्तरमा सेयरको समस्याले पनि प्रवद्र्धकलाई अप्ठेरो भएको हो ? स्थानीयलाई न्यूनतम् १० प्रतिशत सेयर दिनुपर्छ । यसमा कसैले पनि कन्ज्युस्याई गर्न हुन्न । स्थानीयवासी सेयरका हकदार हुन् । तपाईं नेसनल हाइड्रोपावर लिमिटेडका अध्यक्ष पनि हुनुहुन्छ, कम्पनीलाई सुधार्न कसरी सफल हुनुभयो ? नेसनल हाइड्रोपावर धेरै समस्या भोगेर अघि बढेको कम्पनी हो । यसका पूर्वव्यवस्थापक र मुख्य सञ्चालकले धेरै धाँधली गरेको, धेरै अपारदर्शी काम गरेको पाइयो । अहिले कम्पनीको सतप्रतिशत सेयर सर्वसाधारणको छ । १२ वर्षदेखि लगानीकर्ताले लाभांश नपाएको रहेछ । यद्यपि अहिले कम्पनीले इन्द्रवती आयोजनाको बिजुली प्राधिकरणलाई बेचेर २ अर्ब २० करोड रुपैयाँ कमाइसकेको छ । यत्रो आम्दानी हुँदा पनि लगानीकर्ताले १ पैसा लाभांश नपाउनु दुर्भाग्य नै भन्नुपर्छ । कम्पनीमा भ्रष्टाचार भएको रहेछ । जुन–जुन ठाउँमा विकृति र बिग्रिएका थिए, हामीले त्यसमाथि निगरानी राखेर काम गर्न थाल्यौं । हाम्रो प्रमुख काम आर्थिक अनुशासन र पारदर्शी कायम गर्नुथियो । हामीले खर्च कटौती गर्ने, आम्दानी बढाउने र कर्जा तिर्ने योजना बनाएर कम्पनीलाई अघि बढायौं र यसमा हाम्रो समूह सफल पनि भयौं । आज सगौरव भन्छौं, साढे ७ मेगावाटको इन्द्रावती आयोजना बनाउन जति कर्जा लिइएको भनिएको थियो, त्यो चुक्ता भइसकेको छ । ऋण केका लागि लिएको थियो ? र त्यो रकम कहाँ खर्चियो भन्ने रेकर्ड हामीसँग छैन । पहिला नै रेकर्ड गायव गराइएको रहेछ । आज हामी ऋणमुक्त भएका छौं । ३ वर्षअघि आउँदा ४० करोड ऋण थियो भने २ करोड रुपैयाँ सरकारलाई रोयल्टी तिरिएको थिएन । ८ वर्षदेखिको कम्पनीले भाडामा लिएको जग्गाको पैसा पनि भुक्तानी भएको रहेनछ, त्यो पनि समाधान भयो । किन्नुपर्ने जग्गा भाडामा लिएको देखाइएको छ । पैसा तिरिएको छ, न त कम्पनीले स्वामित्वमा लिएको छ । आज यी सबै लफडा टुंग्याइएको छ । कम्पनीमा नक्कली सेयर छ भन्ने आएको छ, हामीले डिम्याट कारोबार गरेका छौं, नक्कली भए प्रमाणित हुन्छ । यस्तै हामी आउनुअघिका सञ्चालकले करोडौं रकम टीडीएस तिरेका रहेनछन् । कर छलीका मुद्दा रहेछन् यो पनि केही टुंगिएका छन् भने केही बाँकी पनि छन् । वित्तीय रुपमा असर गर्ने गरी आवश्यकताभन्दा बढी नै कर्मचारी भर्ना गरिएको रहेछ, यसलाई स्ट्रिमलाईन गरेर मिलाएका छौं । कर्मचारी नियमावली संशोधन र तलब स्केल परिमार्जन गरिएको छ । कम्पनीले ऋण चुक्ता गरेछ, लगानीकर्ताले कहिलेदेखि लाभांश पाउँछन् ? हामीले कर्जा तिरिसकेका छौं । अझै विगतका नाफा/नोक्सानका हिसाब (ब्यालेन्स सिट) स्वीकृत भएका छैनन् । आर्थिक वर्ष ०७१/७२ को ब्यालेसन्स सिट पास गर्दा लगानीकर्तालाई केही प्रतिशत लाभांश घोषणा गर्छाैं । गत वर्ष १९ करोड १० लाख रुपैयाँको बिजुली बिक्री गरिएको थियो । यो वर्ष पनि कम्पनीले यही हाराहारी आम्दानी गर्नेछ । तपाईंले कम्पनीमा सुधार गरेर लाभांश दिन सक्ने अवस्थामा ल्याउनुभयो । कम्पनीले थप आयोजना बनाउने कस्तो तयारी गरेको छ ? साढे ४ मेगावाटको तल्लो इन्द्रावती आयोजना यही कम्पनीको हो । कम्पनी छुट्टै भए पनि नेसनलको ९७ प्रतिशत लगानी छ । त्यो आयोजना ५० प्रतिशत निर्माण गर्दा मात्रै ६५ करोड रुपैयाँ सिध्याइएको पाइयो । थप भुक्तानी दिन नसक्ने अवस्था आएपछि ठेकेदारलाई पनि भगाइएको रहेछ । २ किलोमिटर सुरुङ र अन्य कंक्रिट संरचना तयार भएको अवस्था छ । आयोजनालाई सल्टाउने तयारी गर्दागर्दै अख्तियार दुरुपयोग अनुसन्धान आयोगको निर्देशनमा ऊर्जा मन्त्रालयले लाइसेन्स खारेज गरी सरकारी बास्केटमा राखेको छ । आयोजनाको लाइसेन्स मृत भइसकेको छ । अहिले आयोजनाको लाइसेन्स ब्युँत्याउन लागिपरेका छौं । आयोजनाको नाममा २५ करोड रुपैयाँ कर्जा थियो, हामीले बैंकसँग सम्झौता गरेर सुरुङलगायत सबै जायजेथा सकारेका छौ । काम सुरु गरेको डेढ वर्षमा साढे ४ मेगावाट बिजुली उत्पादन हुन सक्ने अवस्थामा छ । सरकारले पनि सकारात्मक रूपले लिएर लाइसेन्स ब्युँत्याउँछ भन्ने आशा गरेका छौं । माथिल्लो आयोजनाको कर्जा चुक्ता भएकाले हामीसँग नगद प्रवाह राम्रो छ । हाम्रो प्राथमिकता यो आयोजनाको निर्माण सम्पन्न गर्ने नै हो । हामीले लाइसेन्स लिनका लागि विद्युत् विकास विभागमा निवेदन दिएका छौं । यस्तै तयारी अवस्थाको अर्को आयोजना बनाउने भएका छौं । भोजपुरमा तल्लो इखुवाखोला आयोजना बनाउने तयारी छ । आयोजनामा हामी सबैभन्दा ठूलो लगानीकर्ताका रूपमा प्रवेश गरेका छौं । यो आयोजना अर्को वर्ष सुरु गर्छौं । अहिले विस्तृत इन्जिनियरिङ र जग्गा अधिग्रहणको काम भइरहेको छ । वातावरण अध्ययनको काम अन्तिम चरणमा पुगेको छ । पीपीए गरेर आयोजनालाई लगानी जुटाइ चाँडै निर्माण थाल्नेछौं । भताभुंग भएको कम्पनीमा नेतृत्व गरेर ऋणमुक्त गरी लाभांश दिने र नयाँ आयोजना बनाउने अवस्थामा नेसनललाई पुर्याउनुभयो । यस अवधिमा तपाईंले के कस्ता समस्या भोग्नुपर्यो ? सुधार गर्ने क्रममा धेरै दुःख र मुद्दामामिला झेल्नुपरेको छ । १५ मुद्दामध्ये ११ वटाको फैसला हाम्रो पक्षमा भइसकेको छ । अझै ४ वटाको फैसला बाँकी छ । मुद्दा फैसला हुँदै जान्छ, हामीले आफ्नो गतिमा काम अघि बढाएका छौ । तल्लो इन्द्रवतीको कर्जा सल्टाउन जोखिम लिएर अघि बढेका छौ । धेरै तर्फबाट दबाब आइरहे तर हामी अडिग भएर काम अघि बढाइरहेका छौं । अझै दबाब आइरहेको छ । जति दुःख पाएर भए पनि कम्पनीमा सुधार गर्न हामी सफल भयो । कम्पनीका ८ हजार लगानीकर्ताको लगानी सुरक्षा गर्न पनि सफल भएका छौं । कम्पनीको आर्थिक अवस्था धेरै राम्रो छ ।",
    "category": "business"
  },
  {
    "text": "१७ पुस, काठमाडौं। आइतबारबाट एसिसी बैंकले एकिकृत कारोबार सुरु गरेको छ। एपेक्स डेभलपमेन्ट बैंक, इन्फ्रास्ट्रक्चर डेभलपमेन्ट बैंक, इन्टरनेशनल डेभलपमेन्ट बैंक र सुप्रिम डेभलपमेन्ट बैंक एनसिसीसंग मर्ज भएका हुन्। मर्जरपछि पनि एनसिसी बैंकको नाममै बैंकको कारोबार हुनेछ। मर्जर पूरा भएसँगै राष्ट्र बैंकले सोमबारबाट सञ्चालक समिति जिम्मा लगाएर बाहिरिने छ। एनसिसीमा गाभिएपछि एपेक्सका लगानीकर्ताले १ सयको ४८, इन्फ्रास्टक्चरका लगानीकर्ताले ७७, इन्टरनेशनल डेभलपमेन्टका लागनीकर्ताले ७३ र सुप्रिमका लगानीकर्ताले ७७ कित्ताका दरले शेयर पाएका छन्।",
    "category": "bank"
  },
  {
    "text": "२९ असार, काठमाडौं । शंकर ग्रुप अन्र्तगतको जगदम्बा मोटर्सले टिभीएसका पाँच नयाँ बाइक तथा स्कुटर सार्वजनिक गरेको छ । राजधानीमा आयोजित वार्षिक वितरण सम्मेलनमा नयाँ बाइक सार्वजनिक गरेको हो । ‘टुगेदर वी ग्रो स्ट्रङ्गर’ नारासहित २०१६/०१७ को वार्षिक वितरण सम्मेलन गोकर्ण रिसोर्टमा सम्पन्न भएको हो । सो अवसरमा कम्पनीले सहभागीहरुलाई अभिप्रेरक तालिम प्रदान गरेको थियो । साथै, कम्पनीका आगामी योजना तथा व्यावसायिक गतिविधीका बारेमा समेत अवगत गराइएको थियो । कम्पनीले सार्वजनिक गरेका नयाँ बाइक तथा स्कुटरमा कम्बी ब्रेकयुक्त ‘नयाँ टिभीएस वेगो’, शक्तिशाली ४ स्ट्रोक १०० सिसी इञ्जिनयुक्त प्रतिलिटर ६९ किलोमिटर गुड्ने बहुउपयोगी मालगाडी ‘टिभीएस एक्सएल–१००’, मोबाइल चार्जरको सुविधायुक्त ट्युबलेस टायरसहितको ड्यूरा लाइफ इञ्जिनजडित इण्डोनेशियन उत्पादन ‘टिभीएस–डज’, ‘टिभीएस भिक्टर’ र ‘टिभीएस किङ’ रहेका छन् । टिभीएस भिक्टरमा शक्तिशाली ३–भल्भ इञ्जिन रहेको छ । यसले ७६ किलोमिटर प्रतिलिटर माइलेज दिने दाबी गरिएको छ । त्यस्तै, तीन पांग्रे टिभीएस किङमा कारको जस्तो ड्यासबोर्ड भएको सेल्फ स्टार्ट एवम परिस्कृत ब्याट्री सुरक्षा आदि विशेषता रहेका छन् । कार्यक्रममा जगदम्बा मोटर्सका प्रबन्ध निर्देशक शाहिल अग्रवाल, कम्पनीका व्यवस्थापक औरो आशिष चौधरी, सहायक प्रबन्ध निर्देशक–सर्भिस एसपी कृष्ण कुमार तथा टिभीएस मोटर कम्पनी, भारतका सहायक प्रबन्ध निर्देशक करुण कुमारको सहभागिता थियो ।",
    "category": "automobiles"
  },
  {
    "text": "रारामा पर्यटन वर्ष उद्घाटन गर्दा ६४ लाख खर्च २६ जेठ, सुर्खेत । कर्णाली प्रदेश सरकारले ‘कर्णाली–रारा पर्यटन वर्ष–२०७५’ को उद्घाटनमा रु ६३ लाख ८१ हजार खर्च भएको विवरण सार्वजनिक गरेको छ । बिहीबार प्रदेशसभामा प्रतिपक्षी दलले उठाएका प्रश्नको जवाफ दिँदै आर्थिक मामिलामन्त्री प्रकाश ज्वालाले खर्च भएको कूल बजेटमा प्रदेश सरकारको रु ४९ लाख ४१ हजार र नेपाल पर्यटन बोर्डबाट रु १४ लाख ४० हजार खर्च भएको जानकारी दिए । विषयगत समितिमा पठाउन तीन विधेयक पारित प्रदेश सरकारका आन्तरिक मामिलामन्त्री नरेश भण्डारीले कर्णाली प्रदेश गाउँसभा र नगरसभाको कानून निर्माण प्रक्रियाका सम्बन्धमा व्यवस्था गर्न बनेको विधेयक २०७५ सभामा पेश गरे । मन्त्री भण्डारीले उक्त पेश गरिएको विधेयक विधायन तथा प्रदेश मामिला समितिमा पठाउन सभामा प्रस्ताव गरेसँगै सो विधेयक सर्वसम्मत पारित भएको छ । त्यस्तै स्थानीय तहका पदाधिकारी तथा सदस्यले पाउने सुविधाका सम्बन्धमा व्यवस्था गर्न बनेको विधेयक, २०७५ पनि सर्वसम्मत पारित भएर सम्बन्धित विषयगत समितिमा निर्णयार्थ पेश भएको छ । त्यसैगरी सामाजिक विकासमन्त्री दल रावलले पेश गर्नु भएको सामाजिक संघ संस्था सञ्चालन तथा व्यवस्थापन विधेयक, २०७५ सामाजिक विकास समितिमा पठाउन गरिएको प्रस्ताव सर्वसम्मत पारित भएको छ । २०७५ जेठ २६ गते ११:१६ मा प्रकाशित",
    "category": "tourism"
  },
  {
    "text": "१२ कात्तिक, धादिङ । धादिङको उत्तरी भेगमा पर्ने रुवीभ्याली क्षेत्र अन्तर्गत निर्मित हिमालयन स्काइ ट्रेल (तीनसुरे पदमार्ग) सञ्चालनमा आएको छ । संस्कृति, पर्यटन तथा नागरिक उड्डयन मन्त्री जीवनबहादुर शाहीले एक विशेष समारोहकाबीच सो पदमार्गको उद्घाटन गरेसँगै पदमार्ग सञ्चालनमा आएको हो । धादिङको नेत्रतालबाट करीब ५० किलो मिटर दुरीको सो पदमार्ग निर्माण नेपाल पर्यटन बोर्डको आर्थिक सहयोगमा निर्माण गरिएको हो । बोर्डले ४० लाख बजेट सो पदमार्ग निर्माणका लागि खर्च गरेको थियो । समुन्द्री सतहदेखि एक हजार ५०० फिटको उचाइमा रहेको नेत्रतालदेखि झण्डै ११ हजार उचाईमा रहेको तीनसुरे भञ्याङसम्म उक्त पर्यटकीय पदमार्ग निर्माण भएको हो । हिमालयन स्काई ट्रेल (तीनसुरे पदमार्ग)मा पहिलोदिन काठमाडौँदेखि नेत्रताल, दोस्रोदिन बगुवाखोला-कात्तिके हुँदै मनटारी, तेस्रोदिन फुलखर्क – गुम्दीहुँदै पोखराडाँडा, चौँथो दिन तीनसुरे भएर गङ्गा-जमुना र पाँचौं दिन पुनः फूलखर्क हुँदै मनटारी वा नेत्रताल आइ बस्न सकिने बताइएको छ । समय हुने पर्यटकले सोही भेगका अन्य गन्तव्यमा समेत जान सकिने बताइएको छ । थोरै दिनमा समग्र नेपाल चिन्नको लागि स्काई ट्रेल उपयुक्त हुने ट्रेकिङ एजेन्सिज एसोसिएशन अफ् नेपाल -टान)का पूर्व अध्यक्ष ज्योति अधिकारीले बताए । उनले पर्यटकीय पदमार्गबाट आकास र जमिनको विशेषता नजिकबाट नियाल्न सकिने र हरेक दिनको रुट डाडाँबाटै रहेकोले यसलाई ‘स्काई ट्रेल’ भनिएको बताए । जलचर, जंगली जनावर र धार्मिक पर्यटनका दृष्टीले यो पदमार्ग महत्वपूर्ण मानिन्छ । काठमाडौंबाट नजिक र छोटो तर विविधता भएको हुनाले यस पदमार्गलाई पर्यटकले मन पराउने पर्यटन व्यवसायीहरुको विश्वास छ ।गुम्दी गाविसका स्थानीय याङ्जा गुरुङ नयाँ पर्यटकीय पदमार्गको निर्माणसङ्गै ग्रामिण क्षेत्रमा रोजगारीको ढोका खुलेको बताउँछन् । उनी भन्छन्, “नेपालको राजधानीसँग जोडिएको जिल्ला भएर पनि धादिङ साह्रै पछाडि परेको थियो यस्ता पर्यटकीय पदमार्गको निर्माणसङ्गै विकासले विस्तारै गति लिन थालेको छ ।” गुम्दी चिम्चोकका धनबहादुर गुरुङ पर्यटकीय पदमार्गको निर्माणसङ्गै भावी पुस्तालाई पर्यटन व्यवसायमा लाग्न ठूलो सहयोग पुग्ने बताउँछन् । “पढेका मानिस पर्यटकको पथप्रदर्शक बन्छन्, नपढेका मानिसहरु भारी बोक्छन्, बुढाबुढीहरु खाना बनाएर होमस्टे (घरबास) चलाउँछन्, पर्यटनको फाइदा सबैलाई’, उनी भन्छन् । सो पदमार्गबाट गणेश हिमाल र लाङटाङ क्षेत्रको मनोरम दृश्य, विभिन्न जङ्गली जनावर, जडिबुटी तथा रुवीभ्याली, रिङ्नेभ्याली र बुढी गण्डकीभ्यालीको अवलोकन गर्न सकिन्छ । पदमार्गको उद्घाटन गर्दै मन्त्री शाहीले यस्टा पदमार्गहरु निर्माण हुनुले स्वरोजगार सिर्जना गर्ने भन्दै यसबाट व्यवसायीदेखि स्थानीय र सरकारलाई समेत फाइदा पुग्ने बताए । उनले नेपालमा नयाँ पदमार्गको रुपमा स्काई ट्रेल सञ्चालनमा आएकोमा खुशी समेत व्यक्त गरे । सोही समारोहमा सांसद दिलमान पाखि्रनले यस क्षेत्रमा अझै पर्यटनका थुप्रै गतिविधिहरु चलाउनु पर्नेमा जोड दिए । उनले बल्ल धादिङमा रहेका सम्भावनाहरुको उजागर हुन थालेको भन्दै स्काई ट्रेलले छिट्टै लोकपि्रयता पाउनेमा आफू विश्वस्त रहेको बताए । पदमार्ग उद्घाटन समारोहमा पुगेका इटालियन पर्यटक मासासी रोसेटोले यहाँको संस्कृति, वेशभुषा, खोलानाला, पहाड, हिमालले आफ्नो मन छोएको प्रतिकृया दिए ।",
    "category": "tourism"
  },
  {
    "text": "एजेन्सी लन्डन, ६ जेठ – सम्पत्तिका आधारमा विश्वको सबैभन्दा ठूलो बैंक चीनको आईसीबीसी स्ट्यान्डर्ड बैंक लन्डन भल्टले चिनिएको सुन राख्ने ठाउँ किन्ने सहमति गरेको छ । सुनजस्ता बहुमूल्य धातु राख्न लन्डनमा भल्ट किन्ने यो पहिलो चिनियाँ बैंक बन्नेछ । यसले बहुमूल्य धातुहरूको व्यवसाय विस्तार गर्ने योजना बनाएको छ । बारक्लेजले सुनजस्ता बहुमूल्य धातु राख्न पाउने गुप्तस्थलको ठाउँ भल्ट बेच्ने गरेको छ । यो भल्टमा सुन, चाँदी, प्लाटिनम र पालाडियमजस्ता धातुहरूको परिमाण २ हजार मेट्रिक टनसम्म राख्न सकिनेछ । यो सम्झौताले आईसीबीसीलाई व्यापार, मूल्यांकन र बहुमूल्य धातुको भण्डारणसम्बन्धी विषयमा बढी प्रभावशाली बनाउनेछ । यो भल्ट खरिद–बिक्री कारोबारको वित्तीय विवरण खुलाइएको छैन, तर यो कारोबार जुलाईमा पूरा हुने अपेक्षा गरिएको छ । विश्वव्यापी रूपमा सुनको मागको एक चौथाइभन्दा बढी हिस्सा चीनले ओगटेको छ । तर, सुनको कारोबारको केन्द्र लन्डन र न्युयोर्क रहिआएको छ । गत वर्ष लन्डनको धातु बजारले करिब ५ ट्रिलियन अमेरिकी डलरबराबरको कारोबार गरेको थियो । आईसीबीसी बैंक गत साता लन्डनको बहुमूल्य धातु प्रणालीको सदस्य बनेको थियो । भल्ट युरोपको ठूलोमध्ये एक हो । यो निर्माण गर्न एक वर्ष भन्दा बढी समय लागेको थियो । बारक्लेजले यसलाई सन् २०१२ मा खुला गरेको थियो । लन्डनको परिक्रमा गर्ने मोटरबाटो एम २५ मा यो अवस्थित छ । लन्डनको धातु बजारमा भल्ट सेवा उपलब्ध गराउने सात सेवाप्रदायक कम्पनीहरू छन्, जसमा बैंक अफ इंग्ल्यान्ड, एचएसबीसी, जेपी मोर्गन चेसलगायत छन् । चिनियाँ बैंकले लन्डन भल्ट किन्ने",
    "category": "bank"
  },
  {
    "text": "बजाज खडक वारियर्सले तेस्रो संस्करणको सप्तरी प्रिमियर लिग (एसपीएल) को उपाधि जितेको छ । वारियर्सले राजविराज रंगशालामा शनिबार सम्पन्न फाइनलमा रूपनी राइडर्सलाई एक रनले पराजित गर्दै च्याम्पियन बनेको हो ।",
    "category": "sports"
  },
  {
    "text": "आहा–रारा गोल्डकप विजेता संकटा क्लब मंगलबार छैटौं विराट गोल्डकप फुटबल प्रतियोगिताको सेमिफाइनल पुगेको छ ।",
    "category": "sports"
  },
  {
    "text": "नेपालगन्ज — लुम्बिनी प्रदेश च्याम्पियन धम्बोझी र गण्डकी प्रदेश च्याम्पियन त्रिवेणी युवा क्लब लमजुङले बुधबार एन्फा प्रेसिडेन्ट लिग–२०७७ मा जित पाएका छन् ।धम्बोझीले धादिङ समाज धादिङलाई २–१ ले पराजित गरेको छ । यो जितमा दुवै गोल निशान लिम्बुले गरेका थिए । उनले दोस्रो मिनेटमै गोल गरेर टोलीलाई अग्रता दिलाए । त्यसपछि ६१ औं मिनेटमा उनले व्यक्तिगत दोस्रो गोल गरे । धादिङका विजय भुजेलले १६ औं मिनेटमा गोल फर्काएका थिए । म्यान अफ द म्याच निशान लिम्बु भए ।जितपछि धम्बोझीले ९ अंक जोड्दै शीर्ष चारमा पर्ने सम्भावना कायमै राखेको छ । तालिकामा १० अंकसहित स्टार सिटी कैलाली शीर्षस्थानमा छ भने त्रिवेणी र धम्बोझीको समान ९ अंक छ । गोलभिन्नतामा त्रिवेणी दोस्रो स्थानमा छ । धम्बोझीका प्रशिक्षक रवीन्द्र श्रेष्ठले टोलीको च्याम्पियन बन्ने अंक गणितीय सम्भावना कायमै रहेको बताएका छन् ।नेपालगन्ज रंगशालामा भएको अर्को खेलमा त्रिवेणीले सैनिक फुटबल क्लब झापालाई २–० ले हरायो । त्रिवेणीबाट लक्ष्मण रुचाल र विमल रानाले गोल गरे । लक्ष्मणले ६१ औं मिनेट र विमलले ७८ औं मिनेटमा गोल गरेका थिए । लक्ष्मण म्यान अफ द म्याच घोषित भए । त्रिवेणीले ४ खेलमा ३ खेल जितेर ९ अंक जोडेको छ ।",
    "category": "sports"
  },
  {
    "text": "काठमाडौं, २३ साउन । पोखरा फाइनान्सले आफ्ना सेयर लगानी कर्तालाई १३ दशमलव ५० प्रतिशत बोनस सेयर दिने प्रस्ताव गरेको छ । फाइनान्सको साउन २० गते बसेको बोर्ड बैंठकले यस्तो प्रस्वात गरेको नेपाल स्टक एक्सचेन्जलाई जनाएको छ । नेपाल राष्ट्र बैंकले स्विकृत गरेपछि तथा फाइनान्सको आगामी साधारण सभाले पारित गरेपछि मात्र कार्यान्वयन हुने छ । पोखरा फाइनान्सबाट १३ दशमलव ५० प्रतिशत बोनस सेयरको प्रस्ताव",
    "category": "bank"
  },
  {
    "text": "२८ वैशाख, काठमाडौं । युके एड सक्षम टु फाइनान्सको सहयोगमा जनता बैकले दार्चुला जिल्लाका ४ वटा गाविसहरुमा शाखारहित बैंकिङ सेवा सुरु गरेको छ । ग्वानीगा, बगौरा बजार, उकुगा, जौलजिवीखर र रिथाचौपाटा लगायतका वाविसमा शाखारहित बैंकिङ सेवा विस्तार गरिएको हो । जनता बैकंले सक्षम एक्सेस टु फाईनान्ससगँको सहकार्यमा ‘सक्षम एक्सेस टु रुरल बैकिग’ परियोजना संचालनगरिरहेको छ, जसमार्फत आगामी ३ बर्षमा ५० शाखारहित बैकिङ इकाइ स्थापना गर्ने लक्ष्य छ । नेपालको सुदुर पश्चिमका पहाडी क्षेत्रकाबासिन्दाहरु शिक्षा, स्वास्थ्यलगायतका क्षेत्रमा पछाडि पर्नुका साथसाथै यहाँका बासिन्दाहरुले आवश्यक वित्तिय सेवाको समेत सुलभ पहुँच पाउन सकेका छैनन् । सामान्य आर्थिक कारोबार गर्नका लागि यहाँका मानिसहरुले लामो दूरी हिडेर जिल्ला सदरमुकामसम्म आउनुपर्ने बाध्यता छ । शाखारहित बैंकिङको माध्यमबाट मानिसहरुले सुरक्षित र सुविधाजनकरुपमाआˆनै गाउँटोलमा बचत गर्ने , बचत रकम निकाल्ने, मोबाईल रिचार्ज गर्ने जस्ता विभिन्न कार्य गर्न सक्दछन् । यसले मानिसहरुलाई वचतगर्ने बानी पनि बसाल्ने छ । शाखारहित बैंकिङ सेवाको शुरुवातले थप मानिसहरुलाई औपचारिक वित्तीय क्षेत्रमा पुर्‍याउन सघाउनेछ ।",
    "category": "bank"
  },
  {
    "text": "साउन ३१ बाट सुरु भएको आन्दोलनका कारण मधेसमा मात्र होइन, इन्धन र कच्चापदार्थ अभावका कारण देशभरका कलकारखाना, उद्योगधन्दा बन्द छन् । सीमानाकामा अवरोध गर्दै असोज ७ बाट आन्दोलनकारीले अवरोध गरेपछि भारतले नाकाबन्दीसमेत लगाएको छ र त्यसको नकारात्मक प्रभाव मुलुकको अर्थतन्त्रमा परेको छ । इन्धन, औषधिलगायतका अत्यावश्यक सामग्रीको अभाव भइरहेको छ भने अझै आन्दोलन जारी छ । मुलुकको आर्थिक अवस्था खस्किँदै गइरहेका बेला आन्दोलनरत दलहरूले भने मधेसमा जारी आन्दोलन गौरवपूर्ण भनेका छन् । असोज ३ गते नेपालमा संविधान जारी भएपछि भएको अघोषित नाकाबन्दी अन्तर्राष्ट्रिय मूल्य– मान्यताविपरीत भएको अर्थविद्हरू बताउँछन् । भूपरिवेष्ठित मुलुकको समुद्रसम्मको निर्वाध पहुँच आवागमन एवं पारवहन हकको स्थापित मान्यता उपभोग गर्न नदिएर भारतले नेपाली अर्थतन्त्रको ढाड भाँचेको उनीहरूको ठहर छ । यसै सन्दर्भमा सरोकारवालाहरूको अभिमत : जनतालाई सरकारले दासी बनाएको छ डा. विमल कोइराला पूर्व सचिव समस्या एकातिर छ । हामी कर राजस्वमा छौं । यो समस्या हामी आफैंले जन्माएका हौं, हाम्रो राजनीतिले जन्माएको हो । संविधान आउनुअघि यी समस्या थिएनन् तर अहिले जनताहरू संविधान आउनु हाम्रो मुलुकको बाधक हो ? कसले उठेर भन्छ ? हिजो दिनुपर्ने कुरा आज आइरहेको छ । रिसिभिङ अवस्थामा नपुगौं, गिभिङ अवस्थाबाटै अघि बढौं भन्ने मेरो सुझाव हो । तर, जनतालाई सरकारले दासी बनाएको छ । हाम्रो मुलुकमा भाषणभन्दा काम केही भएको छैन । कालोबजारी सरकारले नै गरेको छ, प्रोत्साहन दिएको छ । उद्योगधन्दा बन्द छन् । तराईमा पनि त्यत्तिकै समस्या छ । बच्चाहरूले स्कुल जान पाएका छैनन् । राजधानीमात्रै हेरेर भएन । आजैभोलि नै सरकारले त्यस्तो कार्यक्रम ल्याओस्, जसले न्यूनतम सुविधा दिनसक्छ, त्यो सुविधा सबैले पाउनुपर्छ । अर्थात्, सरकारले आकस्मिक व्यवस्था गर्न जरुरी छ । सरकार जनताप्रति उत्तरदायी हुनुपर्छ । यी भनेका जनताका मौलिक हक–अधिकारका कुरा हुन्, जसमा सरकारले ध्यान दिनुपर्छ । बाचा कबुल गरेका कुरा सरकारले नै दिने हो । उद्योगधन्दा भनेको राजस्वमुखी हुँदा विकासमा दीर्घकालीन असर पर्छ तसर्थ अहिले राजस्वमुखी हुनुभन्दा भोलिको विकासबारे सोच्न जरुरी छ । सरकारले मरेका उद्योगधन्दा चलाउन सक्ने व्यवस्था गर्नुपर्छ । कालोेबजारीलाई सरकारले प्रोत्साहित होइन, निरुत्साहित गर्न सक्नुपर्छ । राज्यले दिने आधारभूत सुविधा जनताले पाउनुपर्छ । यो सबै जनताको हक हो । सरकार राजस्वमुखीमात्रै भएर हुँदैन । समस्या यति लामो समय लम्बिँदा पनि सरकार उचित सम्बोधन गर्न असफल भएको छ । आत्मनिर्भरताउन्मुख हुनका लागि योजना बनाउन जरुरी छ । उद्यमी पलायनको खतरा रामेश्वर खनाल पूर्व अर्थसचिव कानुनी रूपमा व्यापार व्यवसाय गर्नेहरू धराशयी हुने र कालोबजारी गर्ने मौलाउने अवस्था आउनु विडम्बनापूर्ण अवस्था हो । यसले उद्यमीहरू पलायन हुने खतरा बढेको छ । यो समस्या रोक्नका लागि सरकारले आवश्यक कदम चाल्न जरुरी छ । नाकाबन्दीले अर्थतन्त्रमा भूकम्पले भन्दा ठूलो धक्का दिएको छ । तर, अझै पनि सरकारले त्यसको उपचारबारे प्रस्ट धारणा ल्याउन सकेको छैन । आफ्नो पारदर्शिताका लागि भए पनि अर्थतन्त्रलाई मजबुत बनाउनु जरुरी छ । अपारदर्शितालाई प्रोत्साहन दिँदा अर्थतन्त्र धराशयी हुन्छ भन्ने मेरो बुझाइ हो । त्यसैले कालो अर्थतन्त्रलाई निरुत्साहित गर्न जरुरी छ । विधि र पद्धतिलाई आत्मसात् गर्नुपर्छ । नेपालमा कालोबजारीको आकार दैनिक १ खर्ब रुपैयाँबराबर पुगेको छ । आमजनतालाई आश्वस्त पार्नका लागि सरकारले कालोबजारी तत्कालै नियन्त्रण गर्नुपर्ने देखिन्छ तर अहिले देखिएको कालोबजारी सहजै रूपमा नियन्त्रण गर्न भने कठिन छ । यो विषयमा सरकार र सरकारका हरेक निकाय सचेत हुनुपर्ने देखिन्छ । सर्सर्ती हेर्दा मूल्यवृद्धिबारे केन्द्रीय बैंकको तथ्यांक पनि सही छैन । हाम्रो अवस्था देखिएभन्दा पनि दर्दनाक छ । भूकम्पपीडितले अहिलेसम्म राहत पाएका छैनन्, उनीहरूको बारेमा ध्यान नदिँदा समस्या झन् बल्झिने देखिन्छ । यसैलाई आधार मान्ने हो भने पनि ८ लाख नेपाली गरिबीको रेखामुनि छन् । यो सबै हाम्रो आर्थिक नीति खराब भएकै कारणले हो । तर, त्योभन्दा दर्दनाक समस्या राजनीतिक वृत्तमा देखिने गरेको छ । सबै समस्याको मुख्य जड राजनीति हो । उत्तरको नाकालाई सहज र सुचारु बनाउन तत्काल प्रभावकारी कदम चाल्नुपर्ने देखिन्छ । निजी क्षेत्र ‘एक देश एक प्रदेश’को पक्षमा पशुपति मुरारका अध्यक्ष, नेपाल उद्योग वाणिज्य महासंघ अहिलेको बन्द तथा आन्दोलनले त्रसितमात्रै होइन, निजी क्षेत्र हतोत्साहित पनि भएको छ यसको असर आमजनतामा परेको छ । नाकाबन्दी, सीमामा अवरोध तथा तराईमा जारी बन्द अझै लम्बिएमा उद्यमी–व्यवसायी पलायन हुनुपर्ने भोलिका दिनमा नआउला भन्न सकिन्न । यो अवस्थामा हामी उद्योग चलाउन सक्ने अवस्था छैन । अहिलेकै जस्तो खराब स्थिति कायम रहे ‘एक देश एक प्रदेश’को नारा लगाउनुपर्ने अवस्था पनि आउन सक्छ । हालसम्म १ खर्बभन्दा बढीको सामान सीमापारि रोकिएका छन् । ‘करिब ३ लाख रुपैयाँ पर्ने कन्टेनरको विलम्ब शुल्क नै ७ देखि ८ लाख रुपैयाँ पुगेको छ । कतिपय कच्चापदार्थ र खाद्यसामग्री नष्ट भएका छन् भने केही बिग्रेका छन् । नाकाबन्दीको १०० दिनमा नेपाली उद्योग व्यवसायमा मात्रै २ खर्ब रुपैयाँभन्दा बढीको नोक्सानी भएको छ । बन्द उद्योगले तलब र बैंकको ब्याजदर तिर्न पनि व्यवसायीलाई अप्ठ्यारो परेको छ । नाकाबन्दी र बन्द अवरोधका कारण मुलुकभर कालोबजारी मौलाएको छ । यो समस्यालाई सरकारले अविलम्ब निकास दिनु जरुरी छ, होइन भने मुलुकमा भयावह अवस्था आउन सक्छ । हामीले यो विषयमा सरकार, प्रमुख राजनीतिक दल र आन्दोलनरत दलका नेतालाई भेटेर पटक–पटक आग्रह गरिसकेका छौं तर हाम्रो आवाज कहीँकतैबाट सुनिएन बरु हाम्रा उद्योग कलकारखानाहरू बन्द गर्नमै ध्यान दिइयो, यसले मुलुकको हित गर्न सक्दैन । सरकारले पारदर्शी व्यवस्थापन गरेन पद्म ज्योति अध्यक्ष, राष्ट्रिय व्यावसायिक पहल अहिलेसम्म धेरै बन्द हड्ताल भए तर अहिलेको बन्द हड्तालको मुद्दा के हो भन्ने अझै अन्योल छ अर्थात् जनताले अझै बुझ्न सकेका छैनन् । तर, राष्ट्रिय स्वाभिमानको विषयमा सरकारलाई आमजनताको समर्थन प्राप्त छ । यद्यपि, सरकारले पारदर्शी तरिकाले यो विषयको व्यवस्थापन गर्न सकेको पाइएन । उद्योगी व्यवसायीका समस्या निक्कै भयानक छन् । ३ महिनादेखिको नाकाबन्दी र बन्द हड्तालका कारण निजी क्षेत्र अत्यन्त मर्माहत छ । बन्दकै कारण तराई क्षेत्रमा रहेका २,२०० कलकारखाना तथा व्यवसायहरू बन्द भइसकेका छन् । सीमापारि रोकिएका हजारौं ट्रक तथा कन्टेनर विलम्ब शुल्क तथा जरिवाना तिर्नका लागि ठूलो रकम खर्चिंदा पनि आउन सकेको छैन । हाम्रो धैर्यको बाँध टुट्नै लागेको छ । यस्तो अवस्थामा सरकार आफैंले घोषणा गर्छु भनेको स्वेतः पत्र पनि जारी गर्नसकेको छैन । यो समस्या गरेर देखाउने हो, भाषण र आश्वासनको भरमा मुलुक चल्न सक्दैन । संघीयतालाई थाँती राखेर भए पनि मुलुकलाई बचाउनु अहिलेको आवश्यकता हो । हामी निक्कै दर्दनक अवस्थामा छौं । यो भयावह अवस्थाबाट मुलुकलाई अविलम्ब निकास दिनु जरुरी छ । हामीलाई राज्यले विश्वास गर्न सकेन किशोर प्रधान उपाध्यक्ष, नेपाल उद्योग वाणिज्य महासंघ व्यवसायीले कहिल्यै पनि कर नतिर्ने भनेका छैनन् । बैंकको ऋण तिर्दिन पनि भनेका छैनन्, लिएपछि ऋण तिर्नुपर्छ, उद्योग चलाएपछि कर तिर्नुपर्छ । तर, सरकारले जुन पारदर्शिता अपनाउनुपथ्र्यो, त्यो अपनाउन सकेको छैन, उल्टै व्यवसायीको बदनाम गर्दै आएको छ । हामी भूकम्पबाट थलिएका हामी उद्योगी व्यवसायी अहिले नाकाबन्दीको सास्ती खेप्नुपरेको छ । ३ महिनादेखि उद्योग कलकाखाना चलाउन सक्ने अवस्था छैन । अहिलेको विषम परिस्थितिमा पनि सरकारले हामीलाई छोडेन । त्यतिमात्र होइन, हामीलाई समयमा सूचना पनि दिन सकेन । अहिलेको अवस्थामा हामीलाई राज्यले विश्वास गर्न सकेन । अहिले सबैले ‘मुलुक भ्रष्टाचार र कालोबजारीतर्फ गइरहेको छ’ भन्दै आएका छन् तर कालोबजारी गर्नमा सरकारकै हात छ । व्यवसायीले कालोबजारी गरेको छ भने कालोबजारीलाई पूर्ण नियन्त्रण गर्न र संलग्न व्यापारी व्यवसायीलाई कडा कारबाही गर्न सरकारले सक्नुपर्छ । यसमा व्यवसायी, राजनीतिक दल र सरकारी निकाय सबै जिम्मेवार छन् भनिएको छ तर केही गलत तत्वका कारण सम्पूर्ण व्यवसायीजगत बदनाम हुन हुँदैन । ऊर्जामा आत्मनिर्भर नभएसम्म समस्या बल्झिनेछ ज्ञानेन्द्रलाल प्रधान सभापति, ऊर्जा समिति महासंघ पक्कै पनि यो समस्या राजनीतिक समस्या हो । राजनीतिक गतिरोधको अन्य नहुँदासम्म हामीले विकास गर्छौं, काँचुली फेछौैंर्, भन्न सक्ने अवस्था छैन । अर्को कुरा, हरेक मुलुकमा राजनीतिले साँचो खोल्ला तर त्यो देशको अर्थतन्त्रको विकास नभईकन केही हुन सक्दैन । यो समस्या फेरि अउँदैन भन्न सकिँदैन । गलत क्रियाकलापले गर्दा यस्तो अवस्था आएको हो । अन्य मुलुक पनि राजनीतिले होइन, अर्थतन्त्रले ब्यालेन्स गर्छ । पञ्चेश्वर बनेको भए यो समस्या आउन सक्दैनथ्यो । अहिले सबै कुरा ऊर्जा समस्या र पानीमा गएको छ । यो पानीको राजीनीति हो, बिजुलीको राजनीति हो । ग्रामीण रोजगारी भनौं, औद्योगिक क्षमतामा ह्रास भनौं, इन्धन अभाव भनौं या व्यापार घाटा भनौं सबै कुरा ऊर्जामा जोडिएको छ । जबसम्म हामी ऊर्जामा सक्षम हुन सक्दैनौं तबसम्म यो अवस्था नदोहोरिएला भन्न सकिँदैन । नेपाल आत्मनिर्भर हुने मुख्य क्षेत्र नै ऊर्जा भएकाले यसअघि घोषणा गरेका कार्यक्रम कार्यान्वयन गर्न ढिलाइ गर्नु हुँदैन । अहिलेको बन्द र नाकाबन्दीले आमजनता र राजनीतिक दलहरूको चेत खोलिदिएको छ, यस्तो गल्ती फेरि नदोहोरियोस् ।",
    "category": "business"
  },
  {
    "text": "नेपाली नाटकको स्वाद चाखिरहेका नेपाली दर्शकले नयाँ किसिमको नाटकको स्वाद चाख्न पाउने भएकाछन् । राजधानीको कुमारीगाल, स्थित मोक्षदा स्कुलको ‘मञ्जरी’ हलमा नयाँ किसीमको नाटक ‘प्लेब्याक’ बिहिबार देखि सुरुवात गरिएको हो । काठमाण्डौंका नाटकघरहरु मण्डला, थिएटर भिलेज, सर्वनाम, स्पेश, थिएटर मल लगायतका कलाकारहरुले संयुक्त रुपमा मञ्चन गर्ने यो नाटक हरेक महिनाको १ गते मोक्षदा स्कुलको ‘मञ्जरी’ हलमा गरिने भएको छ । बैशाख १ गते मोक्षदा हलको उद्घाटन सहित चौतारी नाटक नाम दिइएको प्लेब्याक थिएटरमा सुरेश चन्द राजन खतिवडा, पशुपती राई, सरस्वती चौधरी, गुञ्जन दिक्षीत, आकांक्षा कार्की लगायतका कलाकारको प्रस्तुति रहेको थियो । प्लेब्याक थिएटर विधाको यो नाटकमा दर्शक र कलाकारबीचको मध्यस्थकर्ता अर्थात् सूत्रधारले कुनै इच्छुक दर्शकको कथा सहज ढगंबाट सुनाउन अभिप्ररित गर्छ र त्यही कथालाई कलाकारले नाटकको रुपमा मञ्चमा देखाउछन् । सिमीत दर्शकहरुको माझमा दर्शकहरुकै कथा सुनेर तत्काल नाटक मञ्चन गरिने भएकाले अझ केही गर्न सकिन्छ की भनेर हल सम्म पुर्‍याएको संयोजक सुरेश चन्दले बताए । केही बर्ष पहिले नै नेपालमा प्लेब्याक भित्रिए पनि नियमीत रुपमा मञ्चन हुन थालेको भने यो पहिलो पटक हो । हेनुहोस् भिडियो",
    "category": "entertainment"
  },
  {
    "text": "भारतीय मन्दीको असर मुलुकभित्र हुने आयात, भारतबाट आउने पर्यटक, रेमिट्यान्सलगायतमा देखिने अर्थविद्को आकलन छ । पूर्वअर्थसचिव शान्तराज सुवेदी भारतमा देखिएको मन्दीले सकारात्मक-नकारात्मक दुवै असर पार्ने देख्छन् । भारतीय मुद्रासँग नेपाली मुद्राको विनिमय स्थिर छ, ०४९ सालदेखि ।भारतीय मुद्रा सबल हुँदा नेपाली मुद्रा पनि बलियो हुन्छ भने कमजोर हुँदा कमजोर । अहिले डलरको भाउ ११५ पुग्दा भारतीय मुद्रासँगै नेपाली मुद्रा पनि कमजोर छ । सुवेदी भन्छन्, \"हामीकहाँ आयात बढी छ, डलर दिनुपर्छ । आयात गर्दा जति पैसा दिइन्छ, डलर घट्छ । डलर बढी जानासाथ त व्यापार घाटा बढ्छ । निर्यातको आधार बलियो भए हामीले फाइदा उठाउन सक्थ्यौँ ।\" यस्तो असर सीधै नेपाली कामदारलाई पर्ने हुन्छ । भारतमा लाखौँ नेपाली कामदार छन् । उनीहरूले पठाएको रेमिट्यान्सले घरपरिवारको खर्च चल्छ ।अहिले भारतमा लाखौँको रोजगारी गुमेको छ । उत्पादनमूलक उद्योगमा असर हुँदा नेपाली कामदारको माग पनि घट्न सक्ने उनी ठान्छन् । केही समयभित्र विश्वमै मन्दी आउने आकलन गर्न थालिएकाले त्यसको प्रत्यक्ष असर नेपाली अर्थतन्त्रमा पर्न सक्ने ठानिएको छ ।लक्ष्य भेट्न कठिन ०८७ सालसम्म आर्थिक वृद्धिदर दोहोरो अंक (१० प्रतिशतभन्दा माथि) कायम गर्दै उच्च मध्यम आयस्तर भएको मुलुकमा पुग्ने नेपालको लक्ष्य छ । त्यसअघिको लक्ष्य हो, ०७९ सम्म अति कमविकसित मुलुकबाट विकासशील मुलुकमा रूपान्तरण हुने । सोहीअनुरूप १५ औँ पञ्चववर्षीय योजना पनि स्वीकृत भइसकेको छ ।तर ऊर्जा, सहरी पूर्वाधार, विमानस्थल, यातायातलगायत पूर्वाधार क्षेत्रमा पर्याप्त लगानी बढाउन नसके लक्ष्य प्राप्ति कठिन हुने विश्व बैंकले औँल्याएको छ ।‘नेपालको पूर्वाधार क्षेत्र आकलन’ सम्बन्धी प्रतिवेदनमा लगानीसँगै अन्तरसम्बन्धित अल्पकालीन र दीर्घकालीन हस्तक्षेप, नीतिगत परिमार्जन तथा तयारी र प्राथमिकतासहित परियोजना कार्यान्वयनमा सार्वजनिक-निजी क्षेत्रको साझेदारीमा लगानी आकषिर्त गर्नुपर्ने उल्लेख छ ।सरकारले मुलुकमा पूर्वाधार क्षेत्र प्राथमिकतामा रहेको बताइरहे पनि ठूला परियोजना अगाडि बढ्न सकेका छैनन् । पूर्वाधार क्षेत्रमा देखिएको लगानी खाडललाई सन्तुलनमा ल्याउनुपर्ने देखिन्छ । त्यसको ज्वलन्त उदाहरण हो, राष्ट्रिय गौरवका आयोजना । कतिको निर्माण सुरु भएर पनि प्रगति शून्य छ भने केहीको बल्ल डीपीआर थालिएको छ । लागत नखुल्नु, साइट क्लियर नहुनु, बजेट तय नहुनु, सुरु र सम्पन्न गर्ने योजना तय नहुनुलगायतका कारण आयोजना निर्माणमा प्रगति हुन नसकेको हो । यसको सीधा असर अर्थतन्त्रमा पर्ने गर्छ । ‘सरकार जवाफदेही हुादाहुादै पनि सहरी क्षेत्रमा मागअनुसार अपर्याप्त पुँजीगत खर्च र खर्च गर्ने क्षमता नदेखिनु आफैँमा विरोधाभासपूर्ण छ,’ विश्व बैंकको प्रतिवेदनमा भनिएको छ ।०८७ सालसम्म पूर्वाधार क्षेत्रमा करिब ४८.३४ विलियन डलर लगानी गर्नुपर्ने अर्को अध्ययन प्रतिवेदनले औँल्याएको छ । ‘नेपाल इन्फ्रास्ट्रक्चर २०३० : इन्भेस्टमेन्ट एन्ड फाइनान्सिङ निड्स’ नामक अध्ययन इन्स्टिच्युट फर इन्टिग्रेटेड डेभलपमेन्ट स्टडिज (आईआईडीएस) र नेपाल उद्योग परिसंघ (सीएनआई) ले संयुक्त रूपमा गरेका हुन्भूकम्पको एक वर्षपछि ०७३ फागुनमा सरकारले आयोजना गरेको लगानी सम्मेलनमार्फत १३ खर्ब ५२ अर्ब रूपैयाँ प्रत्यक्ष वैदेशिक लगानी (एफडीआई) को प्रतिबद्धता आयो । त्यसको दुई वर्षमै ०७५ चैतमा सरकारले अर्को लगानी सम्मेलन आयोजना गर्‍यो । उक्त सम्मेलनबाट १७ खर्ब ३० अर्ब रुपैयाँ बराबरको प्रतिबद्धता आएको थियो । आर्थिक वर्ष ०७४/७५ मा उद्योग विभागमार्फत ५५ अर्ब ७६ करोड रूपैयाँको विदेशी लगानी प्रतिबद्धता आयो । त्यस्तै, आव ०७५/७६ मा २३ अर्ब ९४ करोड प्रतिबद्धता आएको विभागको तथ्यांक छ । चालू आव०७६/७७ को पाँच महिनामा मात्रै उद्योग विभागमार्फत १६ अर्ब ८३ करोडको विदेशी लगानी प्रतिबद्धता आएको छ । लगानी बोर्डमार्फत ३ वटा विदेशी कम्पनीले करिब २४ अर्ब रुपैयाँ लगानीको प्रस्ताव गरेका छन् ।",
    "category": "politic"
  },
  {
    "text": "विद्यानाथ कोइराला (शिक्षाविद्) शिक्षाविद् विद्यानाथ कोइराला शिक्षाक्षेत्रमा आफूलाई लागेका विषय स्पष्ट र खरो रूपमा राख्न सक्ने व्यक्तिका रूपमा परिचित छन् । त्रिभुवन विश्वविद्यालयबाट स्नातकोत्तर पूरा गरेका कोइरालाले क्यानडाको युनिर्भसिटी अफ अल्र्वेटाबाट विद्यावारिधि गरेका छन् । हाल उनी एमफिल कोर्डिनेटरको भूमिका निर्वाह गरिरहेका छन् । शिक्षा क्षेत्रमा दक्ष र इमानदार मानिने कोइरालासँग नाकाबन्दीका कारण शिक्षाक्षेत्रमा परेको असर, शिक्षामन्त्रीले ल्याएको १८ बुँदे अवधारणा पत्र, शिक्षाक्षेत्रका समस्या तथा सुधारका उपायलगायतका विषयमा कारोबारकर्मी वीरेन्द्र ओलीले गरेको कुराकानी : भारतीय नाकाबन्दीका कारण लाखौं बालबालिकाको पढ्न–लेख्न पाउने मौलिक अधिकार कुण्ठित भएको छ । यस्तो अवस्थालाई कसरी व्यवस्थापन गर्न सकिन्छ ? यस्तो अवस्थामा विकल्प खोज्ने हो, आन्दोलनकारीलाई ‘तिम्रो आन्दोलन बन्द गर’ भन्न सकिँदैन । यस्तो अवस्थामा विद्यालय बन्द भए पनि घरमा अध्ययन गर्ने वातावरण तयार गर्नुपर्छ । पुनः प्रश्न उठ्न सक्छ– परीक्षा कसरी गराउने ? तर, ती सबै विषयको विकल्प घरमै बसेर निकाल्न सकिन्छ । पहिलो विकल्प, शिक्षक आफैंले विद्यार्थीलाई आ–आफ्नो टोलमा जम्मा पारेर पढाउन थाल्नुपर्छ । यसरी पढाउँदा एउटै टोलमा सबै विषयका शिक्षकको उपलब्धता नहुने समस्या पनि अगाडि आउँछ । यस्तो अवस्थामा एक दिनभर गणितको शिक्षकले मात्र पढाउँदा के बिग्रिन्छ ? सबै विषय एकैदिनमा पढ्नुपर्छ भन्ने के छ ? सात दिनमा १–१ विषय गरेर पढे भइहाल्यो । यस्तो अवस्थामा शिक्षक टोल–टोलमा जानुपर्छ । विद्यार्थीले टोलमै बसेर आफ्नो पढाइ पूरा गर्छन् । दोस्रो, शिक्षकहरूले टेलिभिजन, रेडियोजस्ता मिडियाबाट पढाउने विकल्प सोच्नुपर्छ । अहिले शिक्षामन्त्रीले यो विकल्पलाई गम्भीर रूपमा लिनुभएको छ । मन्त्रीलाई मैले पनि सुझाव दिएको छु तर कार्यान्वयन गर्नुहुन्छ कि हुन्न थाहा छैन । शिक्षकले रेडियोबाट पाठ पढ्छन्, विद्यार्थीले सुन्छन् र एक–आपसमा छलफल गर्छन् । अर्को, विकल्प मैले हिमाल, पहाड र तराईका शिक्षकले मोबाइल नबोकेको देखेको छैन । मोबाईल नबोकेका शिक्षक भेटिँदैनन् । शिक्षकले मोइबालबाट पनि विद्यार्थीलाई पढाउन सक्छन् । त्यस्तै, टेलिफोनबाट सबै सेटिङ मिलाएर पनि पढाउन सकिन्छ । उदाहरणका रूपमा, हामीले बागमती सफा गर्ने सन्देश अहिले पनि हरेक व्यक्तिको मोबाइलमा आउँछ । कक्षा यो–यो दिनमा हुन्छ भनेर मोबाइलामार्फत जानकारी दिन सकिन्छ । त्यसैगरी, मोबाइलमा सामग्री जडान गरेर पढाउन सुरु गरौं । अर्को विकल्पका रूपमा सीडी, डीभीडीका माध्यमबाट पढाउन सुरु गरौैं । शिक्षकले आफ्ना सबै विषयवस्तुलाई रेकर्ड गरेर विद्यार्थीको हात–हातमा दिएपछि आफैं घरमा बसेर पढ्छन् । यस्तो अवस्थामा, माथिका विकल्पहरू सुरु गरेनौं भने सुख छैन । यसरी पढाउन सम्भव होल त ! केही पनि गाहो हुँदैन, सजिलै विद्यार्थी पढाउन सकिन्छ । उदाहरणका लागि, पत्रकार राजेन्द्र दाहालले रेडियो सगरमाथाबाट शैक्षिक संवाद भन्ने कार्यक्रम सुरु गर्नुभयो । अहिले देशभरका ७० भन्दा धेरै रेडियोले बजाइरहेका छन् । त्यसमा पैसा तिर्नु पर्दैन, आफैं रेडियोले बजाइरहेका छन् । उत्कृष्ट सामग्री भए रेडियो आफैंले बजाउँछन् । शैक्षिक सामग्री तयार गरेर टेलिभिजनद्वारा पनि सजिलै पढाउन सकिन्छ । यसरी पढाउँदा धेरै पैसा लाग्दैन तर सामग्री भने उत्पादन गर्नुपर्छ । पाठ्यसामग्री उत्पादन गर्न धेरै समय लाग्छ भन्ने प्रश्न पनि उठ्न सक्छ । यस्तो अवस्थामा ६ जना व्यक्तिले गर्ने काम ६० जनालाई लगाएर गरे के हुन्छ ? सामग्री उत्पादन गर्ने पनि सजिलो उपाय छ । उदाहरणका लागि, विज्ञान पढाउने शिक्षकलाई पाठ्यसामग्री उत्पादन गर्न लगाऊँ । ती शिक्षकले घर्षण पढाएका होलान्, ताप पढाएका होलान् । भात पकाउँदा कुन–कुन सिद्धान्त लागू भएका छन् ? भनेर सोध्ने । भाँडा चलाउनुहुन्छ– घर्षण प्रयोग भएको छ, आगो बाल्दा ताप हुन्छ, सञ्चार, सुचालक र कुचालक पनि प्रयोग भएको हुन्छ । त्यसो भए भात पकाउँदा कतिवटा सिद्धान्त प्रयोग भएका रहेछन् ? यस्तै किसिमका, हाम्रो समाजमा हुने विभिन्न क्रियाकलापका व्यावहारिक अवधारणा बनाऊँ र विद्यार्थीलाई देखाऊँ । मैले देखाएको विषय तिम्रो किताबमा कहाँ प्रयोग भयो भनेर शिक्षकलाई भन्न लगाउनुपर्छ । यो किसिमबाट सामग्री बनाए गाह्रो हुँदैन । अर्को, आन्दोलनकारीले परीक्षा रोक्न सक्छन्, उत्तरपुस्तिका च्यात्न सक्छन् । त्यसकारण विद्यार्थीलाई घरै बसेर जाँच दिने व्यवस्था मिलाऔं । फेरि प्रश्न उठ्न सक्छ, विद्यार्थीले घरमा बसेर दाजु–दिदीलाई सोधेर वा किताब हेरेर लेख्न सक्छन् । विद्यार्थीलाई चोरेर नै लेख्न दिऊँ तर विद्यार्थीलाई पहिले नै ‘तिमीले लेखेको उत्तर १० जनाको बीचमा भन्नुपर्छ है’ भनौं । यसरी सार्वजनिक मूल्यांकन प्रणालीको विकास गरौं । सिकाउनु नराम्रो कुरा होइन, विद्यार्थीले सिक्यो÷सिकेन भन्नेचाहिँ मुख्य कुरा हो । कतिपय त शैक्षिक सत्र नै कोल्याप्स हुन्छ भन्छन् नि ! मैले भनेका विकल्प प्रयोग गर्ने हो भने ठ्याक्कै शैक्षिक सत्र खेर जाँदैन । अहिले नै सुरु गर्ने हो भने खारेज हुने चान्स नै हुँदैन । सामग्री विद्यार्थीले घरमै बसेर पढ्ने हो, शिक्षकले हेरेर सरर पढाउने हो । कतिपयले भन्दै छन्– जति पढेको छ, त्यतिको मात्र परीक्षा लिऊँ । तर त्यो त ठाडै मूर्ख काम हो । किनभने हाम्रो पाठ्यक्रम ग्रेडिङ प्रणालीका आधारमा सेटिङ गरिएको छ । कक्षाअनुसार पाठ्यक्रम बनाइएकाले आधा पढाएको विषयको परीक्षा लिनु हुँदैन । विद्यार्थीलाई सजिला प्रश्न सोधर शैक्षिक सत्र पूरा गरौं भन्नेहरू पनि छन् । माओवादीले बुर्जुवा शिक्षा भनेर लाखौं बालबालिकाको भविष्य बिगारे पनि फेरि नाकाबन्दीका नाममा यसरी विद्यार्थीको भविष्य बिर्गानु हुँदैन । संघीयताको पहिलो गाँसमै ढुंगा लाग्यो । संघीयता लागू भयो भने शिक्षाको संरचना बलियो होला कि कमजोर होला त ! संघीयताको राम्रो पक्ष भनेको शिक्षाको अधिकार स्थानीय सरकारले उपयोग गर्छ । स्थानीय जनताले शिक्षामा स्वयं अधिकार प्राप्त गर्छन् अर्थात् स्थानीय सरकारले शिक्षाको जिम्मा लिन्छ । त्यो कसरी गर्ने भन्ने प्रश्न आउन सक्छ । मैले धादिङमा उदाहरणको रूपमा हेरें । गाउँमा गएर पाठ्यक्रम के बनाउनुहुन्छ भनेर सोध्ने होइन । के पढाउने ? कति पढाउने ? कसरी पढाउने ? र कसरी जाँच्ने हो ? भनेर सोध्नुहोस् । अभिभावकले आफैं भन्छन् । त्यसका लागि बाँकी विषयवस्तुलाई विज्ञहरूले समेटेमा कोर्स पूरा गर्नुपर्छ । तसर्थ, संघीयतामा जान सकियो र लान सकियो भने शिक्षालाई कमजोर होइन बलियो नै बनाउँछ । शिक्षामन्त्रीले सार्वजनिक गरेको १८ बुँदे प्रतिबद्धता पत्रलाई कसरी लिनुभएको छ ? मन्त्रीज्यूले सुझावका लागि मलाई पनि आग्रह गर्नुभएको थियो । १८ बुँदेमा मेरा पनि केही सुझाव समेटिएका छन् । पूर्वप्राथमिक तहदेखि नै अनुसन्धान पाठ्यक्रम राख्ने विषय मैले नै सुझाएको हुँ । त्यो गर्न सकिने काम पनि हो । सुझाव लागू हुन्छ कि हुँदैन थाहा छैन । अर्को बुँदा, बालविकासलाई विद्यालय तहमा राख्ने विषयलाई समेट्नुभएको छ । मैले दिएका दुईवटा सुझावमात्र १८ बुँदेमा समेटिएका छन् । तपाईंले दिएका तर नसमेटिएका सुझाव के–के हुन् ? तपाईंहरूले बुर्जुवा शिक्षा भन्नुभयो, विद्यार्थीलाई पढ्न दिनुभएन । तर, विद्यार्थीलाई गरी खान सक्ने बनाउन केही त गर्नु प¥यो नि भनेको थिएँ । विद्यार्थीले गरी खाने आधार धेरै छन् । पहिलो, विद्यार्थीलाई प्रत्येक साता कसरी खाने हो भन्ने छलफल गराउनुपर्छ । सात दिनमा विद्यार्थीलाई एक दिन छलफल गराई कसरी आफू कसरी बाँच्ने भनेर विकल्प खोज्ने जिम्मा दिनुपर्छ । दोस्रो विकल्प, आफू कसरी गरिखाइरहेका छौं भनेर एक–आपसमा अनुभव साँटासाट गर्नुपर्छ । यसरी छलफल गराएमा उनीहरू आफ्नो विकल्प आफैं खोज्न सक्षम हुन्छन् । तेस्रो विकल्प, उदाहरणका रूपमा, एक माना चामल १० जनालाई कसरी खुवाउने ? भनेर सोध्नुहोस् । विद्यार्थीले आफैंले विकल्प खोज्न थाल्छन् र भन्छन्– ‘एक माना चामललाई राम्रोसँग पिस्ने, त्यसमा साग र गेडागुडी हालेर सुप बनाउने र खुवाउने ।’ यसरी मान्छेले संकटको समयमा कसरी बाँच्ने भनेर विकल्प खोज्छ । सार्वजनिक विद्यालयको सुधारका लागि सरकारी कर्मचारीका छोराछोरीलाई अनिवार्य सार्वजनिक विद्यालयमा पढाउने विषयलाई कसरी लिनुभएको छ ? यो तत्काल सम्भव छैन, त्यसो बालअधिकारकर्मीले बखेडा झिक्छन् र लागू हुनै दिँदैनन् । मैले उदाहरणको रूपमा देखेको ललितपुरका जिल्ला शिक्षा अधिकारी शिव सापकोटाले आफ्ना छोरालाई सार्वजनिक विद्यालयमा पढाउन खोजे । तर, छोरोले सरकारी विद्यालय पढ्नै मानेन । सापकोटाले ‘तिमीले सरकारी विद्यालयमा नपढे मेरो जागिर जान्छ’ पनि भने । बाबुको आग्रहलाई नकार्दै उसले ‘हजुरको जागिर गए जाओस् तर निजी विद्यालय नै पढ्छु’ भनेर अड्डी कस्यो र भन्यो– ‘ठूलो बाबुको छोरोचाहिँ निजी विद्यालय पढ्ने, मैलेचाहिँ किन सरकारी ?’ अर्को कुरा, निजी विद्यालयका प्रतिनिधि नीति निर्माण तहदेखि सांसदसम्म छन् । त्यसैले मन्त्रीले चाहेर पनि लागू गर्न सक्दैनन् । यो मन्त्रीको सदाशयतामात्र हो, बालअधिकारका मुद्दा उठाएर लागू हुन दिँदैनन् । सार्वजनिक विद्यालयको सुधार कसरी गर्न सकिन्छ त ! मेरो राज्य चल्ने भए दूरी निर्धारण गर्ने थिएँ । स्कुलको बस चडेर विद्यालय जाने चलन विश्वका कुनै पनि देशमा छैन । फ्रान्स, चीन, अमेरिकालगायतका देशमा पनि एक ठाउँबाट अर्को ठाउँमा बस चडेर बालबालिका विद्यालय जाने भन्ने छैन । त्यसैले बालबालिका हिँडेर जाने सक्ने ठाउँमा विद्यालय हुनुपर्छ । प्रथामिक तहका लागि बढीमा १५ मिनेट र माध्यमिक तहका लागि आधा घण्टा समय निर्धारण गरौं । यसो गरेमा नजिक भएका सरकारी विद्यालय सरकारीमा र निजी विद्यालय निजीमा मर्ज हुन्छन् । आवश्यकताअनुसार सरकारी–निजी पनि मर्ज हुन्छन् र सार्वजनिक विद्यालयको गुणस्तर आफैं सुधार हुन्छ । शिक्षामा सबैभन्दा धेरै बजेट विनियोजन हुन्छ तर हरेक वर्ष शिक्षामा बजेट अभाव छ भन्ने गरिन्छ नि ! शिक्षामा बजेट अभाव होइन, अभाव प्रवृत्तिको हो । विश्वभर नै अनुसन्धान भएका छन् । विद्यालयको भौतिक सुविधाले शिक्षाको गुणस्तर सुधार हुँदैन । नर्वे, फिन्ल्यान्डलगायतका देशमा विद्यालयका संरचना पाँचतारे होटलभन्दा राम्रा छन् तर ती देशमा शिक्षाको गुणस्तर राम्रो छैन । त्योभन्दा राम्रो शिक्षाको गुणस्तर हङकङमा छ । शिक्षामा बजेट बढेमा शिक्षकको तलब बढ्ने हो, विद्यालयका भौतिक संरचना राम्रा हुने हुन् । हाम्रो देशमा देखिएको प्रवृत्तिको समस्यालाई पैसाले काम गर्दैन । धेरैजसो शिक्षक भन्ने गर्छन्– तालिमको अभाव छ । मैले भन्ने गरेको छु– हलीले तालिम लिएको कहाँ देख्नुभएको छ । हलीले तालिम नलिई राम्रोसँग जोत्न सक्छ भने शिक्षकहरू हलीभन्दा पनि खत्तम भए त ! अर्को राजनीतिक दलहरूले आफ्नो विचारधाराअनुसार शिक्षा पद्यति बनाउनुपर्छ । एउटा पार्टीले दलको शिक्षा नीतिअनुसार काम थाल्यो भने अरू पार्टीका नेतालाई निद्रा लाग्दैन । तर, के गर्ने विद्यार्थी संगठनका नेताहरू खाली सरकारलाई दोष दिएर बस्छन् । विश्वविद्यालयलाई राजनीतिबाट मुक्त गर्न के गर्नुपर्ला ? विश्वविद्यालयलाई राजनीतिबाट टाढा राख्न सकिँदैन । राजनीतिले बिगार्यो भन्ने हो भने ‘शिक्षा भनेकै राजनीति हो’ भन्ने गरिन्छ । अमेरिकामा पनि, चीनमा पनि त्यही राजनीति हो । चीनमा साम्यवादको ठाउँमा प्रजातन्त्र पढाउन थाल्ने हो भने के हुन्छ ? अमेरिकामा साम्यवाद पढाउन थाल्यो भने के हुन्छ ? त्यसैले राजनीति हुन्छ तर राजनीतिलाई कसरी व्यवस्थापन गर्ने भन्ने मुख्य विषय हो । त्यसैले मैले विश्वविद्यालयलाई नक्सांकन गर्नुप¥यो भन्ने गरेको छु । कुन ठाउँमा कस्तो विश्वविद्यालय खोल्ने भन्ने विषयमा नक्सांकन गर्नुपर्छ । विद्यार्थीलाई सोध्ने हो तपाईंले समर्थन गरेको पार्टीको शिक्षा नीति के हो ? सबै पार्टीका विद्यार्थी संगठनका प्रतिनिधिलाई सोध्ने । म सबै विद्यार्थी संगठनका प्रतिनिधिसँग बसेको छु । सबै विद्यार्थी संगठनको एउटै आवाज हुन्छ– शिक्षामा गुणस्तर ल्याउनुपर्छ । तपाईंले भन्ने गरेको गुणस्तर ल्याउने काम कसले गर्छ ? ‘सरकारको जिम्मेवारी हो’ भन्छन् । सरकार भनेको त विश्वविद्यालय होइन, विश्वविद्यालय त स्वयं संस्था हो । मैले विद्यार्थी संगठनका साथीहरूलाई चुनौतीसाथ भनें ‘राजनीतिक दलबाट भर्ती भएका शिक्षकले दिएका नोट लिएर परीक्षा दिन्न भन्न सक्नुहुन्छ ?’ विद्यार्थी नेताहरू केही पनि बोल्दैनन् अनि कसरी विश्वविद्यालय राजनीतिबाट टाढा हुन्छ ? जबसम्म विद्यार्थीले आफैं पढ्न सक्दैनन् तबसम्म विश्वविद्यालयको सुधार हुन सक्दैन । त्रिभुवन विश्वविद्यालयका उपकुलपति तीर्थ खनिया चोरेर पास भएका हुन् । कांग्रेसले आफ्नो पार्टीको मान्छे भनेर नियुक्त गरिदियो । अब यस्तो अवस्थामा विद्यार्थीले के सिक्छन् । समस्या हाम्रो प्रवृत्तिमा छ तर समाधान राजनीतिमा खोजिएको हुनाले हल हुन नसकेको हो । निजी विद्यालय पढेका अधिकांश विद्यार्थी युरोप–अमेरिका छिर्छन् । सार्वजनिक विद्यालय पढेका खाडीमा छन् । यस्ता युवाशक्तिलाई स्वदेशमै बस्न सक्ने वातावरण बनाउन सकिँदैन ? यसको सजिलो उपाय छ– खाडी गएका विद्यार्थीले पनि भाँडा माझ्ने हो, युरोप–अमेरिका गएकाले पनि भाँडा माझ्ने हो ।",
    "category": "business"
  },
  {
    "text": "२ कात्तिक, काठमाडौं । व्यवस्थापिका संसदको अर्थ समितिले बैंक तथा वित्तीय संस्था सम्बन्धी कानुन संशोधन र एकीकरण गर्न बनेको विधेयक माथि अर्थमन्त्री, राष्ट्रबैंकका गर्भनर लगायतसँग छलफल गरेको छ । समितिले मंगलबार अर्थ मन्त्री कृष्ण बहादुर महरा, अर्थ सचिव शान्तराज सुवेदी, राष्ट्रबैंकका गर्भनर चिरञ्जीवी नेपाल लगायतसँग छलफल गरेको हो । छलफलमा नेपाल राष्ट्र बैकका गभर्नर चिरञ्जिवी नेपालले संवैधानिक पद धारण गरेको व्यक्ति बैंकको संचालक तथा अध्यक्ष बन्न नहुने धारणा राखे । कम्तिमा सभासद् भएका व्यक्ति सभासद् पदमा रहुन्जेल बैकको संचालक, अध्यक्ष तथा सम्बन्धित समितिमा पनि नबस्ने व्यवस्था गरिनुपर्ने तर्क उनको थियो । पुर्व अर्थमन्त्री रामशरण महतले नियमनकारी निकाय नेपाल राष्टबैंकलाई बलियो बनाउनुपर्ने अवधारण अनुसार नियम ल्याइएको बताए । वित्तीय क्षेत्रलाई थप चुस्त दुरुस्त र अनुसासित बनाउनका लागि पनि विधेयकमा राखिएका प्रावधानलाई यथावत राख्नुपर्ने उनको भनाइ थियो । बैठकमा उपस्थित अर्थमन्त्री कृष्ण बहादुर महराले वित्तीय क्षेत्रलाई चुस्त दुरुस्त र अनुसाशित बनाउन आवश्यक रहेको बताएपनि विवादित दफाका सम्बन्धमा स्पष्ट जवाफ दिएनन् । उनले संवैधानिक पद धारण गरेको व्यक्ति वित्तीय संस्थाको पदाधिकारी हुन पाउने/नपाउने, बैक संचालक पदमा नियुक्ति, समयावधि तथा योग्यता लगायत विषयमा स्पष्ट धारणा राखेनन् । यसअघि अर्थ समितिले पूर्व अर्थमन्त्री, पुर्व गभर्नर तथा बैकरहरुसँग छलफल गरेको थियो । छलफलमा पूर्वअर्थमन्त्री र पूर्वगभर्नरहरुले बैंक तथा वित्तीय संस्थामा एउटै व्यक्ति आजिवन अध्यक्ष पद्मा रहन पाउने व्यवस्था बैंक तथा वित्तीय संस्थाका लागि निकै घातक भएको भन्दै सो व्यवस्था कुनै पनि हालतमा हटाइनुपर्ने धारणा राखेका थिए । बैंकरहरुले भने प्रमुख कार्यकारी अधिकृतको कार्यकाल कुनै हालतमा तोक्न नहुने भन्दै कार्यकाल तोकेर कानून बनाउनु पश्चगामी हुने बताउदै आएका छन् । सांसदहरु उदय नेपाली जनता बैक, उमेश श्रेष्ठ प्राईम बैक, इच्छाराज तामाङ सिभिल बैक र विरेन्द्र महतो माछापुच्छ्रे बैकका संचालक समितिमा छन् । व्यवस्थापिका संसदको बैठकले विधेयकमा बढी विवादमा परेका विषयमा आवश्यक छलफल गरी परिमार्जन गर्न पुन अर्थ समितिमा नै पठाएपछि समितिले छलफल सुरु गरेको हो ।",
    "category": "bank"
  },
  {
    "text": "कारोबार संवाददाता काठमाडौं, २० साउन । नेपालमा सञ्चालित जीवन बिमा कम्पनीहरूले विदेशमा समेत सम्पर्क कार्यालय विस्तार गर्ने तयारी गरेका छन् । विदेशमा कामदारका रूपमा रहेका नेपालीहरूलाई बिमासम्बन्धी सेवा प्रदान गर्न कार्यालय खोल्ने तयारी गरिएको हो । बिदेसिएका नेपाली कामदारको म्यादी जीवन बिमा नवीकरण सेवा उपलब्ध गराउन यस्ता कार्यालय विस्तार गर्न लागिएको हो । विदेशमा सम्पर्क कार्यालय सञ्चालन गर्न नेपाल लाइफ, लाइफ इन्स्योरेन्स कम्पनी, मेट लाइफ, गुराँसलगायतका कम्पनीहरूले प्रस्ताव गरेको बिमा समितिले जनाएको छ । कम्पनीहरूले अधिकांश खाडीमुलुक, मलेसिया, अस्ट्रेलियालगायतका मुलुकमा सम्पर्क कार्यालय सञ्चालन गर्न इच्छुक रहेको समितिले बताएको छ । व्यवस्थापिका संसद्को अन्तरराष्ट्रिय सम्बन्ध तथा श्रम समितिले वैदेशिक रोजगारीमा गएका कामदारको पुन श्रम स्वीकृति तथा बिमा नवीकरणसम्बन्धी सेवा सम्बन्धित मुलुकमा गराउन निर्देशन दिएको थियो । सोहीअनुरूप बिमा कम्पनीहरूलाई विदेशमा सम्पर्क कार्यालय सञ्चालन गर्न सल्लाह दिइएको बिमा समितिका अध्यक्ष प्रा.डा. फत्तबहादुर केसीले बताए । “यस्ता सम्पर्क कार्यालय सञ्चालन गरेमा म्यादी बिमाको नवीकरणको साथै अन्य योजना पनि बिक्री हुन सक्नेछ,” उनले भने, “यसले कम्पनीको व्यवसाय पनि विस्तार हुनेछ भने कामदारहरू सुरक्षित रहनेछन् ।” विदेशमा कार्यालय सञ्चालन गर्न बिमा समिति, नेपाल राष्ट्र बैंक तथा सम्बन्धित मुलुकको नियमन निकायको अनुमति आवश्यक पर्छ । इच्छुक कम्पनीहरू यसैको अध्ययनमा लागेकोे नेपाल लाइफ इन्स्योरेन्स कम्पनीका प्रमुख कार्यकारी अधिकृत विवेक झाले जानकारी दिए । “अध्ययनपश्चात् कार्यालय स्थापनाको काम अगाडि बढ्नेछ,” उनले भने, “आगामी दुई वर्षभित्र विदेशमा सम्पर्क कार्यालय सञ्चालन गर्ने योजना बनाएका छौं ।” कम्पनीहरूले विदेशमा कार्यालय विस्तार गर्ने तयारी गरे पनि अहिलेको अवस्थामा यो ‘हतार’ भएको प्राइम लाइफ इन्स्योरेन्स कम्पनीका प्रमुख कार्यकारी अधिकृत मनोजकुमार भट्टराई बताउँछन् । “विदेशमा कार्यालय सञ्चालन गर्दा निश्चित पुँजी पु¥याउनु पर्ने हुन्छ, तर, अहिले हाम्रो व्यवसाय बल्ल ३१ अर्ब पुगेको छ । यो आकार अन्तरराष्ट्रिय क्षेत्रमा पुग्नका लागि सानो हो,” उनले भने । त्यसैले अहिले नै अन्य मुलुकमा जानु जोखिमपूर्ण हुन सक्ने उनले बताए । “नेपालमा त बल्ल चार प्रतिशतमा बिमाको पहुँच पुगेको छ, त्यसैले अहिले नै विदेशमा जानु हतार गर्नुहुँदैन,” उनले भने । वैदेशिक रोजगारीका लागि खाडीलगायतका मुलुकहरूमा जाने नेपाली कामदाहरू दिनप्रतिदिन जोखिममा छन् । सम्बन्धित कम्पनीहरूले नेपाली कामदाहरूको सुरक्षामा चासो नराख्ने हुँदा दुर्घटनामा परेका कामदाहरूको बिचल्ली हुने गरेको समाचार आउन थालेपछि सरकारले २०६४ देखि म्यादी बिमासम्बन्धी व्यवस्था गरेको हो । विदेशमा सेवा बढाउँदै नेपाली बिमा कम्पनी, कार्यालय खोल्न अनुमति माग",
    "category": "bank"
  },
  {
    "text": "काठमाडौं । चिनीयाँ कम्पनी वाइज पिस डेभलपमेन्टले नेपालमा होटल क्षेत्रमा लगानी गर्न लागेको छ । कम्पनीले वाल्डो डाइनेस्टी नाममा नेपालमा होटल सञ्चालन गर्न लागेको हो । त्यसका लागि आवश्यक तयारी पुरा भएको होटलका स्थानीय साझेदार महेश्वर श्रेष्ठले जानकारी दिए । ‘उद्योग विभागमा होटल दर्ता गरेका छौं उनले भने’ अब अन्य कानुनी प्रक्रिया अघि बढाउँदैछौं ।’ कम्पनीले काठमाडौंको वडा नम्वर १५ मा होटल स्थापना गर्ने गरी उद्योग विभागमा उद्योग दर्ता गरेको हो । कम्पनीको प्रस्तावलाई पुस १७ गते उद्योग विभागले स्वीकृत गरेको विभागका अनुमती शाखा अधिकृत रामप्रसाद लुईटेलले जानकारी दिए । वाल्डो डाइनेस्टी होटलको कूल पूँजी दुई अर्व रुपैयाँ छ । होटलमा ३ सयओटा वेड रुम र २ सय १० सिटको रेष्टुराँ रहने छ । सो होटल सञ्चालनमा आएसँगै १ सय ३३ जनाले रोजगारी पाउने बताइएकोछ । होटल कती क्षेत्रफलमा बनाउने तथा कस्तो डिजाइनको बनाउनेबारे पनि निणर्य भइनसकेको श्रेष्ठले जानकारी दिए । होटलमा लज रेष्टुराँ बार, क्याफे तथा क्याटरिङलगायत सेवा उपलब्ध हुनेछन् । त्यसैगरी सभा, सम्मेलन तथा सेमिनारहरु पनि होटलमा आयोजना गर्न सकिनेछ ।",
    "category": "tourism"
  },
  {
    "text": "२२ चैत, विराटनगर । सहरमा बोर्डिङस्कुलको मात्रै आकर्षण छैन, अंग्रेजी माध्यमका सरकारी विद्यालय रोज्ने विद्यार्थी पनि बढ्दैछन् । सरकारी विद्यालयमा भर्ना हुन पनि प्रवेश परीक्षा लिने सामुदायिक विद्यालयसमेत छन् । विराटनगरको पोखरिया माविले अंग्रेजी माध्यममा पढ्ने विद्यार्थीलाई प्रवेश परीक्षा लिएरमात्रै भर्ना गरिरहेको अन्नपूर्ण पोस्टमा खबर छ । सरकारी विद्यालयले निजीकै जस्तो सुविधा दिएर पढाउन थालेपछि कतिपय निजी विद्यालयका विद्यार्थी अंग्रेजी माध्यममा पढ्न सरकारीतिर आकषिर्त भएका छन् । पोखरियामा भर्ना हुन शनिबार प्रवेश परीक्षा दिन आएका विराटनगर ४ का सौरभ गुरागाईंले भने, अंग्रेजी माध्यममै पढाइ हुने भएकाले यता आएको हुँ । गुरागाईं कक्षा ८ मा भर्ना हुन बोडिङ छाडेर आएका हुन् । प्रवेश परीक्षा दिन आउने विद्यार्थीले अंग्रेजी माध्यममा पढाइ हुने तथा सरकारी विद्यालयबाट एसएलसी पास गर्दा सुविधा धेरै पाइने भएकाले आफूहरु सरकारी विद्यालयमा पढ्नका लागि आएको बताउने गरेका छन् । दक्ष शिक्षक, सहयोगी अभिभावक र मेहनती विद्यार्थी भए सरकारी विद्यालयले पनि निजीसँग प्रतिष्पर्धा गर्न सक्ने मोरङका सहायक जिल्ला शिक्षा अधिकारी फणिन्द्र खत्रीले बताए ।",
    "category": "education"
  },
  {
    "text": "१ साउन, काठमाडौं । कानुनी व्यवस्था गरेर मात्रै नेपालको जलविद्युत् क्षेत्रमा वैदेशिक लगानी भित्र्याउन पाइने प्रबन्धसहितको सुझाव व्यवस्थापिका–संसद्को सार्वजनिक लेखा समितिले सरकारलाई दिएको छ । नीतिगत व्यवस्था नहुँदा हचुवाको भरमा वैदेशिक लगानी भित्र्याउने र अमेरिकी डलरमा विद्युत् खरिद सम्झौता गरेर नेपाल विद्युत् प्राधिकरणलाई धरासायी बनाउने प्रवृत्ति बढ्दै गएपछि संसद्कै पहलमा नयाँ नीति बनाउन सरकारलाई सुझाव दिइएको हो । सरकारले गत फागुन ६ गते जारी गरेको ऊर्जा सङ्कटकाल निवारण कार्ययोजनामा समेत नीतिगत व्यवस्था गरिने उल्लेख थियो । संसद्को चालु अधिवेशनमा नै ऊर्जा सङ्कटकाल निवारण कार्ययोजना सम्बन्धी नीति पेस गरिने बताइए पनि प्रक्रिया अगाडि बढ्न सकेको छैन । तर लेखासमितिले गठन गरेको उपसमितिले भने कानुनी प्रबन्धको विषय नै प्रमुख प्राथमिकताको विषय रहेको भन्दै तत्काल विधेयक सदनमा पेस गर्न सरकारलाई आग्रह गरेको हो । समितिले सांसद विकास लम्सालको संयोजकत्वमा उपसमिति गठन गरेर प्राधिकरणले यसअघि अमेरिकी डलरमा गरेको विद्युत् खरिद सम्झौता, त्यसले पारेको प्रभाव एवम् आगामी दिनमा अपनाउनुपर्ने सचेतताको बारेमा समेत स्पष्ट निर्देश गरेको छ । मुलुकको अर्थतन्त्रले धान्नसक्ने गरी अमेरिकी डलरमा सम्झौता गर्न सकिने उल्लेख गर्दै उपसमितिले राष्ट्रिय आवश्यकतालाई ख्याल गर्न र ऊर्जाको मागलाई कसरी सम्बोधन गर्न सकिन्छ भन्नेबारेमा समेत स्पष्ट खाका जरुरी रहेको बताएको छ । उपसमितिले २५ मेगावाटसम्मका आयोजनाका वैदेशिक लगानी भित्र्याउने विषय गलत भएको जनाएको छ । नेपाल र नेपाली लगानीकर्ताको क्षमता समेत पछिल्लो दिनमा बढ्दै गएको, नेपाली बैंक तथा वित्तीय संस्थाले पनि लगानी गर्नसक्ने अवस्था देखिएको भन्दै वैदेशिक लगानीमा पनि सीमा तोक्ने विषय अगाडि सारिएको उपसमिति संयोजक लम्सालले राससलाई जानकारी दिनुभयो । उपसमितिले २५ मेगावाट भन्दा माथिका आयोजनामा वैदेशिक लगानी भित्र्याउने विषयलाई खुला गरेपनि लाभको बाँडफाँड, लगानी संरचना एवम् लगानीकर्ताको आर्थिक पक्षको समेत ख्याल गर्न ध्यानकर्षण गराइएको छ । प्राधिकरणले खिम्ती र भोटेकोसीमा अमेरिकी डलरमा विद्युत् खरिद सम्झौता गर्दा प्राधिकरणको आर्थिक अवस्था नराम्ररी बिग्रिएको अवस्थामा आगामी दिनमा भने विगतको गल्ती नदो¥याउन आग्रह गर्दै डलरको मूल्य वृद्धि हुँदा अपनाउनुपर्ने सुरक्षात्मक प्रणाली एवम् संरचना बनाउन समेत ऊर्जा र अर्थ मन्त्रालय, नेपाल राष्ट्र बैंकलाई आग्रह गरिएको सांसद लम्सालको भनाइ छ । उपसमितिले डलरमा विद्युत् खरिद सम्झौता गर्दा अपनाइने ‘वर्किङ गाइडलाइन’ नै महत्वपूर्ण हुने भएकाले हचुवाका भरमा गरिने कुनै पनि सम्झौता मुलुक र प्राधिकरणको हितमा समेत नहुने जनाएको छ । ‘‘अमेरिकी डलरको तुलनामा नेपाली मुद्रा कमजोर हुँदा खिम्ती र भोटेकोसीलाई भुक्तानी गर्दा प्राधिकरणले वार्षिक रु एक अर्ब बराबरको रकम घाटा बेहोरिरहेको सन्दर्भमा नीति बनाउने विषय नै महत्वपूर्ण हो, हामीले प्रष्ट रुपमा प्रतिवेदन तयार पारेका छौ’’ संयोजक लम्सालले भने । प्राधिकरणले सन् २०१७ पछि निर्माणाधिन आयोजनाले उत्पादन सुरु गर्ने भएकाले विद्युत् खरिद सम्झौता नगर्ने जनाउँदै आएको छ । प्राधिकरणले सम्झौता नगरिदिँदा केही महत्वपूर्ण आयोजना निर्माणमा जान डराइरहेका छन् । लेखा समितिका सभापति जनार्दन शर्माले उपसमितिले तयार पारेको प्रतिवेदनको समग्र पक्षको अध्ययन गरेर पारित गरिने बताए ।समितिमा अमेरिकी डलरमा गरिएको सम्झौताका कारण प्राधिकरण समस्यामा परेको उजुरी परेपछि उपसमिति नै बनाएर अध्ययन गरेको जानकारी दिँदै सभापति शर्माले सरकारलाई ठोस सुझाव दिइने उल्लेख गरे । नेपाली लगानीकर्तासँग प्राधिकरणले वर्षामा प्रतियुनिट चार रुपैयाँ ८० पैसा र हिउँदमा आठ रुपैयाँ ४० पैसामा सम्झौता गर्दै आएको छ । तर विदेशी लगानीकर्तासँग भने प्राधिकरणले ५.९६ सेन्टमा सम्झौता गरेको छ । उक्त सम्झौता खिम्तीमा कायम गरिएका कारण प्राधिकरण समस्यामा परेको उपसमितिको ठहर छ ।",
    "category": "economy"
  },
  {
    "text": "एक वर्षयता विश्वव्यापीरुपमा बढ्दै गएको क्रिप्टोकरेन्सीको बजारले सन् २०२० मा ९ जना नयाँ डलर अर्बपतिहरु थप गरेको छ ।सन् २०२० को मार्च महिनाको दुई दिनसम्म उच्चतम गिरावट आएर ४ हजारभन्दा तल झरेकोमा डिसेम्बर ३१ मा आइपुग्दा सबैभन्दा महँगो क्रिप्टो करेन्सीको मूल्य २९ हजार डलर पुगेको थियो । यसले उच्च जोखिम मोल्न चाहने लगानीकर्ताहरुका लागि मनग्गे आम्दानी भएको थियो ।विश्वका लगानीकर्ताहरु तथा व्यवसायहरुको तर्फबाट लगातार आलोचनाको सिकार भैरहँदा पनि क्रिप्टोकरेन्सीको लोकप्रियता र मूल्य उकालो लागिरहेको छ, र सन् २०२० मा यसले ९ जना क्रिप्टो बिलेनियर उत्पादन गर्‍यो । अर्थात् फोर्ब्सले हालै सार्वजनिक गरेको विश्वका अर्बपतिहरुको वार्षिक सूचीमा १२ जना क्रिप्प्टो अर्बपति छन् र त्यसमध्ये ९ जना सन् २०२० मै क्रिप्टोकरेन्सीको भाउ बढेका कारण अर्बपति बनेका हुन् ।विश्वका ती एक दर्जन क्रिप्टोकरेन्सी अर्बपतिहरुमध्ये सर्वाधिक धनीचाहिँ ट्रेडिङ कम्पनी अलामेडा रिसर्च तथा डेरिभेटिभ एक्सचेन्ज कम्पनी एफटिएक्सका साम ब्यांकम्यान फ्राएड हुन् । उनको कूल सम्पत्ति ८ अर्ब ७० करोड डलर छ ।दोश्रो स्थानमा क्वाइनबेसका सीईओ तथा संस्थापक ब्रायन आर्मस्ट्रंग रहेका छन् । उनकेा कूल सम्पत्ति साढे ६ अर्ब छ । तेश्रो स्थानमा रिप्पलका सहसस्थापक क्रिस लार्सेन ३ अर्ब ४० करोड डलरसहित रहेका छन् ।विश्वको क्रिप्टो करेन्सीको बजार पहिलो पटक २ ट्रिलियन डलर नाघेकै दिन फोर्ब्सको उक्त सूचि सार्वजनिक भएको हो । गत जनवरीमा क्रिप्टोकरेन्सीको कूल मूल्य १ ट्रिलियन डलर थियो ।मार्केट क्यापको आधारमा बिटक्वाइन १.०६ ट्रिलियन डलरसहित पहिलो स्थानमा छ भने त्यसपछि इथेरियम, बाइनान्सस क्वाइन, एक्सआरपी तथा टेथरलगायतका रहेका छन् ।एजेन्सी",
    "category": "technology"
  },
  {
    "text": "काठमाडौँ, चैत १२ - विज्ञान संकायतर्फको स्नातक चारबर्षे वि.एस्सी दोश्रो बर्षको परीक्षाफल प्रकाशित भएको छ । त्रिभुवन विश्वविद्यालय, परीक्षा नियन्त्रण कार्यालय, बल्खुद्वारा विसं २०७१ साउनमा सञ्चालित परीक्षाको नतिजा बिहीबार प्रकाशित भएको हो । यसैगरी २०७१ साल साउनमा सञ्चालित मानविकी तथा सामाजिक शास्त्र संकायतर्फ स्नातक तह तीन वर्षे बीए दोस्रो वर्षको परीक्षाको परीक्षाफल पनि बिहीबार नै प्रकाशित गरिएको कार्यालयले जनाएको छ ।",
    "category": "education"
  },
  {
    "text": "धनगढीमा आयोजित प्रथम सुदूरपश्चिम प्रदेशस्तरीय पुरुष भलिबल प्रतियोगिताको उपाधि डोटीले जितेको छ । फाइनल खेलमा शनिबार डडेल्धुरालाई ३–० को सोझो सेटले पराजित गर्दै डोटीले उपाधि जितेको हो । उपाधिसँगै डोटीले पुरस्कार स्वरुप नगद एक लाख रुपैयाँसहित ट्रफी पाएको छ । डडेल्धुराले नगद ५० हजारसहित ट्रफीमा चित्त बुझाएको छ ।",
    "category": "sports"
  },
  {
    "text": "दीपेन्द्र अधिकारी चितवन, ३ फागुन – सरकारी स्वामित्वका बैंकले चितवनको कृषिक्षेत्रमा निकै कम कर्जा प्रवाह गरेको पाइएको छ । कृषि विकास बैंक चितवनले हालै गरेको एक अध्ययनले जिल्लाा कृषि ऋण स्थिति निकै न्यून देखाएको हो । युवालाई विदेश पलायन हुनबाट रोकी कृषिक्षेत्रमा आकर्षित गर्न सरकारले आर्थिक वर्ष ०७१/७२ मा ल्याएको सहुलियत ब्याजमा व्यावसायिक कृषि योजना पनि सफल नभएको अध्ययनले देखाएको छ । योजनाअनुसार व्यवसाय सञ्चालन गर्न चाहनेलाई कृषि कर्जाको ब्याजमा ४ प्रतिशत अनुदान उपलब्ध गराउने व्यवस्था छ । चितवनमा सरकारी स्वामित्वका कृषि विकास बैंक, नेपाल बैंक र राष्ट्रिय वाणिज्य बैंकले व्यावसायिक कृषिमा लगानी गरेका छन् । कृषकले लिँदै आएको कृषि कर्जाको तुलनामा व्यावसायिक कृषि कर्जा लिने युवाको संख्या निकै कम देखिएको छ । चितवनमा यी ३ बैंकमार्फत ७ अर्ब १५ करोड रुपैयाँ लगानी भएको छ, जसमा शुद्ध कृषि ऋणतर्फ १ अर्ब ७८ करोड र युवालक्षित व्यावसायिक ऋणतर्फ १० करोड ९१ लाख लगानी भएको छ । जिल्लामा कृषि विकास बैंकले ८ शाखामार्फत हालसम्म २ अर्ब ६६ करोड लगानी गरेको छ । शुद्ध कृषितर्फ बैंकको ९० करोड २५ लाख लगानी भएको छ । युवालक्षित व्यावसायिक कृषि कर्जा भने १ करोड ५८ लाख रुपैयाँमात्र लगानी भएको बैंकका भरतपुर बाइपास रोड शाखाका प्रबन्धक हिमप्रसाद भट्टराईले जानकारी दिए । त्यस्तै, वाणिज्य बैंकले चितवनका ४ शाखामार्फत २ अर्ब ४२ करोड लगानी गरेको छ, जसमा शुद्ध कृषि क्षेत्रमा ३७ करोड लगानी भएको छ भने व्यवसायीक कृषि मा १ करोड ९० लाख रुपैयाँ लगानी भएको छ । नेपाल बैंकले चितवनका ५ शाखामार्फत कृषि कर्जातर्फ १ अर्ब ७८ करोड लगानी गरेको छ भने व्यावसायिक कृषि कर्जातर्फ १० करोड ९१ लाख लगानी भएको जनाएको छ । व्यावसायिक कृषि कर्जाको माध्यमबाट रोजगारी वृद्धि गर्ने, युवा वर्गलाई कृषिमा आकर्षित गर्ने, युवालाई ग्रामीण भेगबाट पलायन हुन नदिने, कृषि पेसालाई उद्योगका रूपमा विकास गर्ने लक्ष्य लिइएको थियो । लक्षित समूह व्यावसायिक कृषि कर्जामा आकर्षित हुन नसक्नु, उत्पादित वस्तुको बजार निश्चित नहुँदा लगानी जोखिम उठाउन लक्षित समूह तयार नहुनु, व्यावसायिक कृषि कर्जाको मर्मअनुसारको कर्जा प्रस्ताव नआउनु, यस कर्जाबारे स्थानीयस्तरमा जानकारी नहुनु र व्यावसायिक कृषिको सम्भाव्यताका आधारमा पकेट क्षेत्र घोषणा गरी कार्यक्रम सञ्चालन हुन नसक्नु आदि व्यावसायिक कृषि कर्जा कार्यान्वयनका कठिनाइहरू रहेको प्रबन्धक भट्टराईले बताए । कृषितर्फ न्यून कर्जा प्रवाह",
    "category": "bank"
  },
  {
    "text": "२५ भदौ, काठमाडौं । टाटा मोटर्स ‘शिक्षाका लागि टेस्ट ड्राइभ’ अभियान आजबाट सुरु भएको छ । धापाखेल र सानेपास्थित जेम्स स्कुलको प्राङ्गणबाट आधिकारिक रुपमा अभियान सुरु भएको छ । टाटा मोटर्सको नेपालका लागि एकमात्र आधिकारिक वितरक सिप्रदी ट्रेडिङ्ग प्रालिले अभियानको आयोजना गरेको हो । टेस्ट ड्राइभ अभियान को पहिलो दिन तोकिएको स्थानहरुमा टाटाका नयाँ कारहरु टियागो, बोल्ःट र जेस्ट को प्रदर्शन गरिएको थियो । आफ्नो कर्पोरेट सामाजिक उत्तरदायित्व बोध गर्दै टाटा मोटर्स्ले ति विद्यालयहरुमा गरिएको हरेक टेस्ट ड्राइभ बापत् ५०० रुपैयाँ विद्यालयलाई प्रदान गर्नेछ । संकलित रकम सामाजिक कार्यका लागि उपयोग गरिनेछ । त्यसका लागि विद्यालयमा आवश्यक प्रबन्ध मिलाई संकलित रकमलाई विपन्न बालबालिकाको शिक्षाको लागि कसरी उपयोग गर्ने भन्ने योजना समेत बनिसकेको छ । आयोजक कम्पनीका अनुसार पहिलो चरणमा १० दिनसम्म संचालन हुने अभियानमा सम्पूर्ण सहभागीले तोकिएको स्थानमा बिहान १० देखि साँझ ६ बजेसम्म टाटा कारहरु टेस्ट ड्राइभ गर्ने अवसर पाउनेछन् । बाँकी कार्यक्रमहरु त्यसपछिको आउँदा हप्ताहरुमा अन्य विभिन्न स्कुलहरुमा संचालन हुनेछन् ।",
    "category": "automobiles"
  },
  {
    "text": "मोहम्मद सलाहको ह्याट्रिकमा लिभरपुलले आइतबार इंग्लिस प्रिमियर लिगमा म्यानचेस्टर युनाइटेडलाई ओल्ड ट्राफोर्डमा ५–० ले पराजित गरेको छ । इंग्लिस फुटबलको सबैभन्दा ठूला प्रतिद्वन्द्वीबीचको २ सय २ औं भिडन्तमा योर्गेन क्लोपको टोलीले प्रभावशाली जित हात पारेको हो ।",
    "category": "sports"
  },
  {
    "text": "किरण आचार्यकाठमाडौं, १७ साउन । निरन्तरको वर्षाका कारण दैनिक उपभोग्य तरकारीको मूल्य आकासिएको छ । वर्षात्ले तरकारीको उत्पादन, ढुवानी र वितरण प्रणाली प्रभावित बनाएपछि उपभोक्ताले महँगो तरकारी खानुपर्ने बाध्यता आएको हो । वर्षात्को समय लम्बिएपछि सिजनकै हरियो तरकारीको मूल्यसमेत आकासिएको छ भने भान्सामा अनिवार्य आवश्यक पर्ने आलु र गोलभेंडाको मूल्य सबैभन्दा धेरै बढेको छ । तीन वर्षअघि यही सिजनमा औसत २० रुपैयाँ थोक मूल्यमा बिक्री भएको गोलभेंडाको मूल्य हाल ८५ रुपैयाँ प्रतिकिलोमा कारोबार भइरहेको कालिमाटी फलफूल तथा तरकारी बजार विकास समितिको तथ्यांक छ । तीन वर्षको तुलनामा यो ३२५ प्रतिशत बढी हो । उपत्यकामा गोलभेंडाको हालको मूल्य दुई वर्षअघिको तुलनामा १४२ प्रतिशत र एक वर्षअघिको तुलनामा ७० प्रतिशत बढी हो । समितिका अनुसार हाल रातो आलुको थोक मूल्य ३६ रुपैयाँ प्रतिकिलो छ भने एक वर्षअघि यही समयमा २५ रुपैयाँ प्रतिकिलो थियो । टनेलमा रोपेको गोलभेंडाले बजारको मागअनुसार नपुग्ने र टनेल बाहिर रोपिएको गोलभेंडा वर्षात्का कारण बजारसम्म ल्याउन नसकिएकाले मूल्य आकासिएको समितिका उपनिर्देशक विनय श्रेष्ठले बताए । वर्षात्का कारण ठाउँ–ठाउँमा बाटो अवरुद्ध हुँदा तराई र भारतबाट समेत तरकारी उपत्यकामा ल्याउन नसक्दा मूल्य आकासिएको श्रेष्ठको भनाइ छ । “आलु र गोलभेंडाको ‘अफ सिजन’ भएकाले यो समयमा आपूर्ति कम नै हुन्छ, वर्षाको कारण समयमा तरकारी बजारमा पु¥याउन नसकिने भएकाले यो सिजन तरकारी आपूर्ति कम हुन्छ,” उनले भने, “नपुग तरकारी तराई वा भारतबाट पनि ल्याउन सकिन्थ्यो तर बाढीपहिरोका कारण बाटो अवरुद्ध हुँदा ल्याउन सकिएको छैन ।” वर्षा सकिएसँगै विस्तारै तरकारीको भाउमा पनि गिरावट आउने उनको भनाइ छ । वर्षायाममा फल्ने सीमी, बोडी, घिरौंला, भिन्डी, मुला, भण्टालगायतका तरकारीको भाउ पनि गत वर्षको तुलनामा भारी मात्रामा बढेको छ । तरकारीमा सबैभन्दा सस्तो मानिने भण्टाको मूल्य गत वर्ष प्रतिकिलो ३५ रुपैयाँमा थोक कारोबार भएकोमा ३७ प्रतिशतले बढेर हाल ४८ रुपैयाँ थोक पुगेको छ । त्यसैगरी बोडी ५५ रुपैयाँबाट ६५ रुपैयाँ, लौका ३५ बाट ४८ रुपैयाँ प्रतिकिलो, परवर ३३ बाट ४८, स्कुस ४५ बाट ५८, न्युरो ५५ बाट ६३ र बोडी ५५ बाट ६५ रुपैयाँ प्रतिकिलो पुगेको छ । कालिमाटी बजारको थोक मूल्य सूचीभन्दा बजारमा प्रतिकिलो २० देखि २५ रुपैयाँसम्म बढी मूल्यमा तरकारी किन्नुपर्ने बाध्यता रहेको ललितपुरको कुपण्डोलका उपभोक्ता केशव शर्माले बताए । सामान्य अवस्थामा दैनिक ७ सय टन तरकारी भित्रने कालिमाटी बजारमा पछिल्लो समयमा दैनिक औसत साढे ५ सय टनमात्र भित्रने गरेको समितिको तथ्यांक छ । अन्य बजारमा पनि तरकारीको आयात कम रहेको नेपाल तरकारी तथा फलफूल व्यवसायी महासंघका अध्यक्ष खोमप्रसाद घिमिरेले बताए । “उत्पादन गरिएको तरकारी टिप्ने, प्रशोधन गर्ने, भण्डारणलगायतका प्रक्रियामा समस्या भएकाले वर्षेनी वर्षात्मा तरकारी आपूर्ति घट्छ,” उनले भने, “ठूला भण्डारगृहको व्यवस्था र उत्पादन गर्ने किसानलाई तालिम तथा अनुदानमा सहयोग गर्न सकेमा यस्तो समस्या कम हुन्छ ।” उनले नीतिगत व्यवस्था गरेर मुलुकभर व्यस्थित तरकारी बजार विकास गर्नुपर्ने आवश्यक रहेको बताए । तरकारीमा वर्षाको प्रभाव: सिजनकै तरकारी महँगो",
    "category": "economy"
  },
  {
    "text": "नेपाल ओलम्पिक कमिटीका अध्यक्ष तथा सांसद जीवनराम श्रेष्ठले कोरोनाको दोस्रो लहरले महामारीको रूप लिन लागेको अवस्थामा खेलकुदलाई ठप्प पार्न नहुने तथा सुरक्षा मापदण्ड अपनाएर खेल गतिविधि सञ्चालन गर्नुपर्ने बताएका छन् ।",
    "category": "sports"
  },
  {
    "text": "न्युयोर्क , श्रावण २६ - अमेरिकाले गत जुलाईमा मात्र थप २ लाख १५ हजारलाई काम दिएको छ । रोजगारी सृजना भएपनि बेरोजगारी दर भने ५ दशमलब ३ प्रतिशत नै रहेको उल्लेख छ । अमेरिकी श्रम विभागद्धारा हालै सार्वजनिक प्रतिवेदन अनुसार खुद्रा व्यवसाय, स्वास्थ्य, प्राविधिक र वित्तिय क्षेत्रबाट धेरैले काम पाएका हुन् । यसले अमेरिकी अर्थतन्त्र सुधारिदै गएको प्रष्ट हुने विभागको भनाई छ । बिबिसीमा प्रकाशित गरेको समाचार अनुसार गत एक वर्षको अवधीमा थप १४ लाख मानिसले काम पाएको विभागको प्रतिवदेनमा छ । त्यस्तै गत फेब्रुअरीदेखि हप्तामा औसत साढे ३४ घण्टा काम गर्न पाउने व्यवस्था छ, यो अहिलेसम्मकै बढी समय भएको समाचारमा उल्लेख छ । काम गर्ने संख्या मात्र नभई प्रतिघण्टा काम गरेवापत दिइने पारिश्रमिकमा पनि शुन्य दशमलब २ प्रतिशत बृद्धि भएको छ । प्रतिवेदनले आगमाी सेप्टेम्बरसम्म भने अमेरिकामा ब्याजदर केही बढ्ने सम्भावना देखाएको छ । आउने केही महिनामा थप २ लाख २५ हजारलाई काम दिइने समाचारमा छ । यसमा उत्पादक र निर्माण क्षेत्रले सहयोग पुर्& याउने बताइएको छ । यति हुँदा हुँदै पनि बेरोजगारीको संख्या ८३ लाख रहेको छ । काम गर्ने समुहमा मुख्य गरी युवा जनशक्तिले बढी काम पाएको हुदां उनीहरुको समुहमा १६ प्रतिशतले बेरोजगारी दर कटौती भएको छ । यसबाहेक अन्य महिला तथा पुरुषमा क्रमश: ४ दशमलब ९ र ४ दशमलब ८ प्रतिशतले बेरोजगारी घटेको ट्रेडिङ इकोनोमिक्स डट कमले जनाएको छ ।",
    "category": "world"
  },
  {
    "text": "स्मार्टफोन प्रयोगकर्ताहरुका लागि एप्पलको आइफोन र सामसुङको ग्यालेक्सी फोनमध्ये रोज्न लगाइयो भने अधिकांसले आइफोन नै रोज्लान् ।आइफोन छाडेर ग्यालेक्सी फोन चलाउने मानिसहरु कमै होलान् । तर यहीँ यथार्थका बाबजुत सामसुङले एउटा यस्तो एप ल्याएको छ जसले आइफोनलाई ग्यालेक्सी फोनमा परिणत गर्नेछ ।सामसुङका अनुसार यो एपको प्रयोगबाट फोन परिवर्तन नगरिकनै आइफोन प्रयोगकर्ताले सामसुङको थोरै भए पनि स्वाद लिन पाउनेछन् । सामसुङले भनेको छ- हामीले सबै फिचरहरु जस्ताको तस्तै ल्याउन त सक्दैनौँ तर तपाइँले देख्नुहुनेछ कि एकबाट अर्कोमा परिवर्तन गर्न खासै गाह्रो हुनेछैन ।iTest नामक उक्त एपले कुनै पनि आइफोनमा एन्ड्रोइड, खासगरी सामसुङ ग्यालेक्सी फोनमा जस्तै फिचरको अनुभव दिलाउँदछ । यो एउटा वेब एप हो ।जब आइफोनमा आइटेस्ट वेबसाइट लगअन गरिन्छ तब आइफोनको होमस्त्रिmनमा एक आइकन थप गर्ने सन्देश प्राप्त हुन्छ । आइफोनको होम स्क्रिनमा आइटेष्ट आइकन राखेसँगै त्यो अन्य एपजस्तै खुल्दछ र जसले आइफोनमा एन्ड्रोइडको जस्तै इन्टरफेसका साथै ग्यालेक्सी फोन चलाउँदाको जस्तो अनुभव प्रदान गर्दछ ।साथै त्यहाँ एयउगबिच बउउक नामक फोल्डर पनि हुन्छ । उक्त फोल्डर खोल्दा थप नयाँ सन्देश देखिन्छ । जसमा लेखिएको हुन्छ- चिन्ता नलिनुस्, यहाँ तपाईंलाई मन पर्ने सबै एपहरु उपलब्ध छन् । किनकि इमान्दारितापूर्वक भन्नुपर्दा तीमध्ये अधिकांस गुगलका प्रडक्ट हुन् र हामी उनीहरुका असल मित्र हौँ ।सामसुङका लागि यो एप निकै फलदायी हुने देखिन्छ । किनकि आइफोनमै यो एपबाट सामसुङ ग्यालेक्सीका केही फिचरहरु प्रयोग गर्न पाइन्छ । वेब मार्फत् नै ग्यालेक्सी स्टोरमा गएर थिम चेन्ज गर्नेदेखि सामसुङको क्यामरा एपको समेत अनुभव गर्न पाइनछ।सामसुङको यो नयाँ वेब एप हाल न्युजिल्याण्डबाट परीक्षणको रुपमा रहेको बताइएको छ । तर संसारका सबै आइफोन प्रयोगकर्ताले यो एप हाल प्रयोग गर्न पाउँदछन् ।यो वास्तवमा गज्जबको एप हो, जसले आइफोनमै एन्ड्रोइडको स्वाद प्रदान गर्दछ । आइफोनमा एन्ड्रोइडको मज्जा लिनु छ भने यो एप खोल्न सकिन्छ । तर यदि आइफोनमै फर्किन छ भने एप बन्द गरे पुग्दछ ।एजेन्सी",
    "category": "technology"
  },
  {
    "text": "काठमाडौं, २० जेठ – बैंक तथा वित्तीय संस्थाले सुनचाँदी धितोमा गर्ने कर्जा प्रवाह घटाएका छन् । बजारभाउको आधारमा धितो मूल्यांकन गरी ७० प्रतिशतसम्म कर्जा दिने बैंकहरूले सुनको भाउ नै घट्दै गएपछि लगानी घटाएका हुन् । नेपाल राष्ट्र बैंकको तथ्यांकअनुसार ०७२/०७३ को चैतसम्ममा सुनचाँदी धितोमा बैंक तथा वित्तीय संस्थाको २९ अर्ब ६४ करोड रुपैयाँ लगानी भएको छ । अघिल्लो आर्थिक वर्षको यसै अवधिमा ३१ अर्ब ३२ करोड रुपैयाँ लगानी थियो । एक वर्षमा यो साढे ५ प्रतिशतको गिरावट हो । गत वर्ष प्रतितोला ६० हजार रुपैयाँ हाराहारीमा रहेको सुनको भाउ लामो समयदेखि ५४ हजार हाराहारीमा छ । दुई महिनाअघि ५० हजार रुपैयाँभन्दा कम थियो । मूल्य घटेकाले सुनचाँदी धितो कर्जा कमी आएको राष्ट्र बैंकका प्रवक्ता त्रिलोचन पंगेनीले बताए । “बैंकहरूले जोखिमको मूल्यांकन गरी लगानी गर्छन् । घटेका बेला धेरै जोखिम हुने भएकाले कर्जा नै घटेको हो,” उनले भने । बैंकहरूले ग्राहकले सुन ल्याएको समयको बजार मूल्यमा आधारमा मूल्यांकन गरी लगानी गर्छन् । उनीहरूले ग्राहकको अन्य आयस्रोत हेरेर मूल्यांकनको ५०–७० प्रतिशत कर्जा दिने गरेका छन् । सर्वसाधारणमा बचतका रूपमा सुन किन्ने र आफूलाई अप्ठेरो पर्दा त्यही धितो राखेर ऋण लिने प्रचलन छ । ऋण लिने प्रक्रिया सरल र छिटो हुनुका साथै ब्याजदर पनि अन्य कर्जाको तुलनामा सस्तो हुने भएकाले सुनचाँदी धितो कर्जा सर्वसाधारणमा लोकप्रिय भएको हो । विगतमा आफूले सुन किनेको पसलमा सुन धितो राखेर कर्जा लिने सर्वसाधारण बैंकिङ पहुँच बढ्दै जाँदा बैंक तथा वित्तीय संस्थामा आउन थालेको बैंकरहरू बताउँछन् । “अप्ठेरो पर्दा छोटो र छिटो कर्जाका लागि सुनचाँदी धितो कर्जा सर्वसाधारणमाझ लोकप्रिय छ,” गुडविल फाइनान्सका प्रमुख कार्यकारी अधिकृत सरोजकाजी तुलाधरले भने । घरजग्गालगायत अन्य सम्पती धितोमा ऋण लिन मूल्यांकनदेखि अन्य लामो प्रक्रिया पूरा गर्नुपर्ने भए पनि सुनचाँदी धितोमा कर्जा छिटो पाइने भएकाले ग्राहकसमेत यसतर्फ आकर्षित हुने उनको भनाइ छ । व्यवसायीको भन्दा बैंक तथा वित्तीय संस्थाको ब्याजदरसमेत कम हुने गरेको छ । सुनचाँदी व्यवसायीले ३६ प्रतिशतसम्म ब्याज लिने गरेका छन् भने बैंकहरूले १०—१३ प्रतिशत व्याजदरमा लगानी गर्दै आएका छन् ।०७१ असार ३१ अर्ब १३ करोड०७१ चैत ३१ अर्ब ३२ करोड०७२ असार ३१ अर्ब ३२ करोड०७२ चैत ३२ अर्ब ६४ करोडस्रोत :राष्ट्र बैंक सुनचाँदी धितो राख्ने क्रम घट्यो",
    "category": "bank"
  },
  {
    "text": "३ कात्तिक, चेन्नाई (भारत) । हिन्दुजा ग्रुपअन्तर्गतको अशोक ले-ल्याण्डले मंगलबार भारतको पहिलो सर्किट इलेक्ट्रिक बस चेन्नाईको कर्पाेरेट अफिसमा सार्वजनिक गरेको छ । इण्डियामा नै डिजाइन तथा इन्जिनियरिङ गरिएको उक्त बस भारतीय रोड तथा लोड थेग्न सक्ने गरी जिरो एमिशन भेहिकलको रुपमा सार्वजनिक भएको कम्पनीले जनाएको छ । भारतको तामिल नाडुका चिफ सेक्रेटरी अम्बुजशर्मा आइएएसका अनुसार भारतको पहिलो तथा भारतमै निर्मित विद्युतीय बसलाई सर्वसाधारणको यातायातमा प्रयोग गरिने कम्पनीले जनाएको छ । उक्त गाडीले सरकारको वाषिर्क ८ लाख करोडको फ्यूल आयात घटाउने लक्ष्यलाई सहायता गर्ने र स्वच्छ भविष्यको लक्ष्य प्राप्तिमा सहयोग गर्ने कम्पनीको दाबी छ । कम्पनीले उक्तबसलाई सन् २०२० सम्म इलेक्टि्रक/हाइब्रिड भेहिकलको संख्या २० प्रतिशतले ले बढाउने लक्ष्य लिएको छ । बसले ग्राहकहरुलाई करीब ४ देखि ५ वर्ष भित्रमा पे-ब्याक प्रदानगर्ने अशोक ले-ल्याण्डका म्यानेजिङ डाइरेक्टर विनोद दशारी भनाइ छ । अशोक ले-ल्याण्डले हाल १२ टन बसको वर्गमा ६० प्रतिशत बजार ओगट्न सफल रहेको कम्पनीको दाबी छ ।",
    "category": "automobiles"
  },
  {
    "text": "नेपाल–जापान कूटनीतिक सम्बन्ध ६० औँ वर्षमा प्रवेश गरेका अवसरमा नेपाली राष्ट्रिय फुटबल टोली र जापानबाट आएको एक टोली ‘जापानका साथीहरु’ बीच शनिबार यहाँ ‘च्यारिटी’ फुटबल खेल हुने भएको छ। अखिल नेपाल फुटबल सङ्घ (एन्फा) र जापानको गैरसरकारी संस्था कलरबाथको संयुक्त आयोजनामा हुने खेलमा भर्खरै मलेसियामा एएफसी सोलिडारिटी कप जितेर आएको नेपाली टोलीले जे लिगमा खेल्ने तथा विश्वभर व्यावसायिक फुटबल खेल्ने जापानी खेलाडीको सामना गर्नेछन्। तीमध्ये टोडा काजुयुकी सन् २००२ को विश्वकपमा जापा...",
    "category": "sports"
  },
  {
    "text": "पर्यटकीयस्थल ठमेलमा खाल्डैखाल्डो, हिड्न पनि समस्या १२ असार, काठमाडौँ । मुलुककै प्रमुख पर्यटकीय क्षेत्रको रुपमा रहेको ठमेल यतिखेर खाल्डैखाल्डो भएको छ । दैनिक हजारौँ स्वदेशी तथा विदेशी पर्यटक आवतजावत गर्ने कामनपा वडा नं २६ मा पर्ने ठमेल क्षेत्र बर्खा लागेसँगै बाटोमा परेको पानीका कारण कुरुप बन्दै गएको हो । एक दशकदेखि ठमेलको क्वावहालमा मालाको व्यवसाय गर्दै आउनुभएका ओखलढुङ्गाका भेषबहादुर गुरुङ ठमेलबाट असन जाने बाटोमा ढल निर्माण गर्न जथाभावी खनेकाले व्यापार घटेको बताउँछन् । “केही महिना अगाडि मेलम्चीको पानी आउने भनेर बाटो खनियो, अहिले फेरी ढल निर्माणका लागि बाटो खन्दा समस्या परेको छ,”–उनी भन्छन् । बाटोमा परेको खाल्डाखुल्डीका कारण विदेशी पाहुनालाई हिँड्न समेत समस्या परेको उनको भनाइ छ । ठमेलको अमृतमार्गमा दुई दशकदेखि पुस्तक पसल सञ्चालन गर्दै आउनुभएका किरणदेव घिमिरे बाटो विस्तारका क्रममा जथाभावी खनेका कारण आवतजावतमा समस्या परेको बताउँछन् । “बाटो विस्तारका कारण व्यवसायमा समेत समस्या परेको छ,”–उनी भन्छन् । अमृतमार्ग अगाडि व्यास ट्राभल्स एण्ड टुर्स सञ्चालन गर्दै आउनुभएका दीपक भट्टराई ठमेल क्षेत्रमा जथाभावी खनिएका बाटोले गर्दा मुलुकको पर्यटन विकासमा ठूलो असर पुगेको बताउँछन् । “सरकारले सन् २०२० सम्म २० लाख पर्यटक भित्र्याउने भनेको छ, तर ठमेलभित्रको बाटोको अवस्था यस्तो छ, कसरी पर्यटन क्षेत्रको विकास हुन्छ ?,”–उनी प्रश्न गर्छन् । माथि उल्लेखित व्यवसायी प्रतिनिधि पात्रमात्र हुन् । यतिबेला ठमेल क्षेत्रमा व्यापार व्यवसाय गर्दै आएका अधिकांश व्यवसायीलाई बाटोले गर्दा समस्या उत्पन्न गराएको छ । अहिले नर्सरी चोकबाट असन जाने क्वावहाल मार्ग, क्षेत्रपाटी हुँदै ठँहिटी जाने चोक, अमृत क्याम्पसदेखि सञ्चयकोषसम्मको बाटो विस्तार तथा कालोपत्रे नहुँदा स्वदेशी तथा विदेशी पर्यटकलाई हिँडडुल गर्न समस्या परेको छ । स्वदेशी तथा विदेशी पर्यटकको प्रमुख गन्तव्यका रुपमा रहेको ठमेलमा विस २०७४ कात्तिक ६ गतेदेखि सवारीसाधन निषेधित क्षेत्रका रुपमा विकास गरेपनि बाटोमा जम्ने पानी र खाल्डाखुल्डीले समस्या उत्पन्न गराएको हो । ठमेल पर्यटन विकास परिषद्का अध्यक्ष समिर गुरुङ मेलम्ची खानेपानी ल्याउनका लागि बाटो विस्तार गर्दा खाल्डो परेको बताउँछन् । “काठमाडौँ उपत्यका खानेपानी लिमिटेडले पाइप बिच्छाउँदा तथा ढल निर्माण गर्दा बाटोको यो अवस्था आएको हो,”– उनी भन्छन् । सञ्चयकोष अगाडि भासिएको सडक पुनःनिर्माण गरिसकिएको र बाँकी सडक पनि केही दिनमानै कालोपत्रे गरिसक्ने उनको भनाइ छ । ठमेल क्षेत्रको अधिकांश भाग कामनपा वडा नं २६ मा पर्छ । काठमाडौँ महानगरपालिका वडा नं २६ का अध्यक्ष ख्यामराज तिवारी बाटो विस्तार र पानीका कारण ठमेल क्षेत्रमा खाल्डाखुल्डी परेको बताउनुहुन्छ । “पानी परेका कारण बाटो विस्तार हुन ढिलाई भएको छ,”–उनी भन्छन् । महानगरपालिका जतिसक्दो चाँडो उक्त सडकलाई कालोपत्र गर्ने दिशामा अगाडि बढेको उनको भनाई छ । अमृतमार्गदेखि सञ्चयकोषसम्मको बाटो विस्तार र कालोपत्र गर्नलाई महानगरपालिकाले रु एक करोड १० लाख बजेट विनियोजन गरिसकेको उहाँ बताउँछन् । वडा नं २६ लाई उपत्यकाको नमूना वडा बनाउन वडा कार्यालय लागिपरेको र केही समयमा नै नमूना वडा बन्ने अध्यक्ष तिवारीको भनाइ छ ।",
    "category": "tourism"
  },
  {
    "text": "जिल्ला पशुसेवा कार्यालयले कालीगण्डकी क्षेत्रका भेडापालक कृषकका लागि चालू आर्थिक वर्षमा ७० लाख अनुदान रकम परिचालन गरेको छ । पशु उत्पादन निर्देशनालयमार्फत प्राप्त कार्यक्रमअन्तर्गत भेडालाई घुम्ती गोठ तथा टहरा निर्माण, परजीवी नियन्त्रणका लागि पोखरी निर्माण, ऊन संकलन तथा बिक्री केन्द्र स्थापना, प्रजननयोग्य थुमा वितरणलगायतका क्षेत्रमा सो बजेट परिचालन भएको कार्यालयका वरिष्ठ पशु चिकित्सक मनबहादुर पुनले बताए। भेडापालनलाई थप व्यावसायिक बनाई जिल्लालाई ऊन र मासुमा आत्मनिर्भर गराउने उद्देश्यले पशु उत्पादन निर्देशनालयमार्फत आएको उक्त कार्यक्रमबाट कालीगण्डकी भेडापालक स्रोत विकास केन्द्रमा आबद्ध कृषक लाभान्वित भएका छन् । सो बजेटबाट १० वटा गोठ निर्माणमा जनही दुई लाख र १० वटा टहरा निर्माणमा ५० हजार गरी कुल २५ लाख अनुदान दिइएको थियो । कार्यालयले दिएको अनुदान रकममा कृषकले श्रमदान थपेर गोठ र टहरा निर्माण गरेको कार्यालयका पशुसेवा प्राविधिक डिल्लीराम रेग्मीले बताए। उनले कृषकलाई दिइएको अनुदानको पूर्ण सदुपयोग भएको अनुगमनका क्रममा भेटिएको समेत जानकारी दिए। प्राविधिक रेग्मीका अनुसार, कार्यालयले यो वर्ष उक्त कार्यक्रमअन्तर्गत कालीगण्डकी करिडोरका भेडापालक कृषकलाई २० वटा प्रजनन योग्य थुमा वितरणका लागि छ लाख, भेडाको मासु बिक्री कक्षका लागि एक लाख, चरणमा जाने बाटो मर्मतमा रु सात लाख, विशालु झारपात हटाउन एक लाख ५० हजार, ऊन प्रशोधन तथा बिक्री कक्षका लागि रु चार लाख अनुदान दिइएको छ । कालीगण्डकी भेडापालक स्रोत विकास केन्द्रमा आबद्ध ६५ किसानले अहिले ११ हजार ५०० भेडा पालेका छन् । कार्यालयले सो कार्यक्रमअन्तर्गत भेडापालक कृषकलाई परजीवी नियन्त्रण, आहारा विकास कार्यक्रम, समूह गठन तथा स्रोत केन्द्र स्थापना, अन्तक्र्रिया तथा कार्ययोजना निर्माण, किसान बस्ने टेन्ट निर्माणमा समेत सहयोग गरेको थियो भने सोलार टुकी, गमबुट, टर्चलाइट वितरण गर्ने तयारी भइरहेको कार्यालयका पशु विकास अधिकृत नरबहादुर बानियाँले जानकारी दिए। रासस",
    "category": "Agriculture"
  },
  {
    "text": "क्रान्तिकारी माओवादीका अध्यक्ष मोहन वैद्यले माओवादी केन्द्रका अध्यक्ष पुष्पकमल दाहाल नयाँ राजाको रूपमा उदाएको बताएका छन्। शान्तिसम्झौता गलत ढंगले भएकाले दाहाल संसदको नयाँ राजा बन्न पुगेको उनले बताए। यो खबर हामीले आजको अन्नपूर्ण पोष्टबाट लिएका हौ। शान्तिसम्झौताको दश वर्ष पुगेको अवसरमा राजधानीमा आयोजित एक कार्यक्रमलाई सम्बोधन गर्दै वैद्यले भने,‘वृस्तृत शान्ति सम्झौता गलत ढंगमा हुन पुगेकाले जनयुद्वका नायक दाहाल संसदीय व्यवस्थामार्फत मुलुकका नयाँ राजाका रूपमा जन्मन पुगे।& ..",
    "category": "sports"
  },
  {
    "text": "चाङ फा पिनसहायक प्रबन्ध निर्देशकसिनो सगरमाथा हाइड्रो पावर कम्पनी लिमिटेड सिनो सगरमाथा हाइड्रो पावर कम्पनी लिमिटेडका सहायक प्रबन्ध निर्देशक हुन्, चाङ फा पिन । चीनको युननान प्रान्तमा जन्मिएका चाङ वरिष्ठ इन्जिनियर हुन् । उनले विभिन्न मुलुकमा जलविद्युत् आयोजनामा संलग्न भएर काम गरिसकेका छन् । सन् १९९३ मा चीनको जल सर्भेक्षण विश्वविद्यालयबाट स्नातक गरेका चाङ फा पिनले चीनमै रहँदा युननानको ता छा ओ सान हाइड्रोपावर, सुइ पा मो जलविद्युत् तथा प्रसिद्ध थ्री गर्जेज परियोजनामा काम गरे । उनी म्यानमार, मलेसिया, प्रजातान्त्रिक गणतन्त्र कंगो, जनगणतान्त्रिक कंगो, गावोन, क्यामरुन, मादगास्कर, मालीलगायतका थुप्रै देशमा आधारभूत संरचना निर्माण कार्यमा पनि संलग्न भए । सन् २०१३ जनवरीबाट उनी सिनो हाइड्रो सगरमाथा पावर कम्पनीको माथिल्लो मस्र्याङ्दी ‘ए’ जलविद्युत् आयोजना बनाउन सक्रिय छन् । नेपालको जलविद्युत् क्षेत्र, यसको विकास र सम्भावनालगायतका विषयमा सिनो सगरमाथा हाइड्रो पावर कम्पनी लिमिटेडका सहायक प्रबन्ध निर्देशक चाङ फा पिनसँग कारोबारकर्मी छविलाल बगालेले गरेको कुराकानी : नेपालको जलविद्युत् क्षेत्रलाई कसरी नियाल्नुभएको छ ? वास्तवमा नेपाल जलविद्युत्को प्रचुर सम्भावना भएको मुलुक हो । यहाँ बग्ने हरेक नदी नालामा सहजै विद्युत् उत्पादन गर्न सकिन्छ । जलविद्युत् विकासको सूचक भएकाले यसलाई सदुपयोग गरी राज्यले जलविद्युत् नीति बनाएर अघि बढ्न आवश्यक छ । ऊर्जाले मुलुकको विकासमा टेवा पु¥याउने भएकाले नेपाल सरकारले कम्तीमा पनि १० वर्ष जलविद्युत्को विकासका लागि छुट्टै नीति बनाएर काम गर्न आवश्यक छ । मुलुकको पुँजीलाई परिचालन गर्नुका साथै बाह्य लगानीलाई पनि आकर्षित गरी १० वर्षमा मुलुकलाई जलविद्युत्मा आत्मनिर्भर बनाउने नीति राज्यले लिनुपर्दछ । नेपालमा भौगोलिक विकटता रहे पनि प्रविधिको प्रयोग गरी जलविद्युत्को विकास गर्न सकिन्छ । आफ्नो मुलुकमा हजारौं मेगावाट विद्युत् उत्पादनको सम्भावना हुँदाहुँदै छिमेकी मुलुकबाट बर्सेनि महँगो मूल्यमा विद्युत् खरिद गरेर यस क्षेत्रको विकास हुन सक्दैन । त्यसलाई नेपाल सरकारले गम्भीरतापूर्वक लिनुपर्ने आवश्यकता देखिन्छ । नेपालको जलविद्युत् विकासमा चीनको धारणा के छ ? हामी छिमेकी मुलुक । हामी नेपाललाई जलविद्युत् क्षेत्रमा मात्रै नभई हरेक कुरामा सहयोग गर्न चाहन्छौं । चीनले नेपालका विभिन्न खोलामा लगानी गरेर जलविद्युत् आयोजना निर्माण गरिरहेको छ । हामीलाई के लाग्छ भने नेपाल विकसित होस् । हरेक कुरामा आत्मनिर्भर बनोस् । चीनले एउटा छिमेकीको नाताले हेर्दा नेपालमा जलविद्युत् आयोजनादेखि विद्युत् लैजाने प्रसारण लाइन निर्माणको काम धेरै आवश्यकताको विषय बनिसकेको छ । हामी नेपालको जलविद्युत् विकासमा सहयोग गर्न तयार छौं । हामी हरेक क्षेत्रमा लगानी गर्छौं । तर यसका लागि पहिला नेपाल सरकारले हाम्रो लगानीको सुरक्षा गरिदिनुप¥यो । चिनियाँ कम्पनी सिनो हाइड्रोले किन नेपालको जलविद्युत् क्षेत्रमा लगानी गरिरहेको छ ? पहिलो कुरा त हामी नेपालमै काम गर्न चाहान्छौं । हामीले नेपाल र चीनबीचको सम्बन्धलाई अझ प्रगाढ बनाउने उद्देश्यले नेपालको जलविद्युत् क्षेत्रमा हात हालेका हौं । नेपालमा सुरुवात गरेको सिनो हाइड्रोपावर कम्पनी चीनको मल्टिनेसनल कम्पनी हो । यो आयोजना सफल भयो भने नेपालमा चीनको लगानी ओइरिनेछ । जसले गर्दा दुई देशको सम्बन्ध अझै बलियो हुनेछ । चीन सरकारले नेपाललाई धेरै सहयोग गर्न चाहन्छ र त्यो एउटा कर्तव्य पनि हो । तर, नेपालमा यो वा त्यो बहानामा निर्माणाधीन जलविद्युत् आयोजनाहरू बन्द गर्ने व्यक्ति सक्रिय छन् । हामीले लमजुङको भुलभुलेमा ५० मेगावाटको माथिल्लो मस्र्याङ्दी ‘ए’ बनाउँदै गर्दा धेरै हन्डर खाइसकेका छौं । जलविद्युत् आयोजनाहरुसँग स्थानीयले राख्ने माग हेर्दा प्रवद्र्धकहरू आयोजना बनाउनुभन्दा नबनाउनै ठीक रहेछ भन्दै निरुत्साहित हुने गरेको पनि मैले देखेको छु । नेपालमा जलविद्युत् आयोजनामा स्थानीयले हेर्ने दृष्टिकोण फरक छ । यसलाई परिवर्तन गर्न आवश्यक छ । नेपाल सरकारले कस्तो नीति अबलम्वन गरेमा चीनले नेपालको जलविद्युत् क्षेत्रमा लगानी गर्छ त ? चाहे चीनमा होस् वा नेपाललगायत अन्य मुलुकमा नै किन नहोस्, हामी ढुक्कले काम गर्न चाहन्छौं । बन्द, हड्ताल, नारा, जुलुस, गुण्डागर्दी र अनावश्यक माग हामीलाई मन पर्दैन । यदि बाह्य लगानी नेपालमा भित्र्याउने हो भने राज्यले पहिला प्रवद्र्धक, निर्माण कम्पनी, आयोजना र लगानीलाई सुरक्षा दिनुप¥यो । जसले जति बेला पनि आएर आयोजना बन्द गर्न सक्ने परिपाटी नेपालमा छ । यस्ता गतिविधिले जलविद्युत्को विकास र लगानीमैत्री वातावरण बन्न सक्दैन । त्यसैले नेपाल सरकारले सुरक्षा व्यवस्था, मुआब्जा अनि स्थानीय तहमा आयोजनाले गर्ने विकास निर्माणका कामका बारेमा कार्यविधि नै बनाउन जरुरी छ । नेपालमा लगानी गर्दा कस्तो अनुभूति भइरहेको छ ? हुन त चीन सरकारले पहिलेदेखि नै नेपालमा लगानी गर्न खोजेको हो । तर ढिलै भए पनि लगानी गर्न पाउँदा हामी निकै खुसी भएका छौं । अझ नेपाल सरकारले नेपालमा विदेशी लगानी भित्र्याउनका लागि सुरक्षाको व्यवस्था र लगानीमैत्री वातावरणको सिर्जना गरिदिनुपर्छ । हामीले अहिले गरेको यो लगानी नेपालकै हितका लागि हो । तर हामी केही कुरामा दुःखी पनि छौं । नेपालमा गएको विनाशकारी भूकम्प अनि लामो समयसम्मको भारतीय नाकाबन्दीले हामीले नेपालमा काम गरिरहेका आयोजना बन्द पनि भए । निर्माण कार्य भइरहेका आयोजनामा निर्माण सामग्रीसँगै इन्धनको पनि अभाव भयो । जसले गर्दा माथिल्लो मस्र्याङ्दी ‘ए’ निर्माणमा हामी ६ महिना ढिला भयौं । तैपनि हामी आगामी भदौको अन्तिम सातासम्म विद्युत् बाल्ने तयारीमा लागेका छौं । भूकम्प र नाकाबन्दीले आयोजना निर्माणमा कस्ता समस्या देखिए ? हाम्रो आयोजनाभन्दा पनि भूकप्प र नाकाबन्दीले नेपाली जनताले धेरै दुःख पाए । हामी धेरै दुःखी छौं । भूकम्पका कारण आयोजनामा काम गर्ने मजदुरको अभाव भयो भने चीनबाट आएका केही महत्वपूर्ण उपकरण चीन र नेपालको सिमानामा आएर लामो समय थन्किए । ती सामग्री हामीले कोलकाता अनि भारत हुँदै नेपाल ल्याउने क्रममा लामो समयसम्मको नाकाबन्दीले रोकिदियो । जसकारण हामी आयोजना निर्माणमा केही ढिला भयौं भने लगानीलाई पनि केही बढाएको छ । अर्को कुरा नेपालमा भूकम्प गएपछि रातदिन आयोजना निर्माणमा जुटेका थियौं । कसरी आयोजनालाई निर्धारित समयमा सम्पन्न गर्ने भन्ने हाम्रो एउटै मात्र लक्ष्य थियो । नेपालमा भूकम्पले हल्लाइरहेका बेलामा पनि चीनले नेपालको जलविद्युत् क्षेत्रमा लगानी गरेको छ । यसले के देखाउँछ भने चीन नेपालमा लगानी गर्न इच्छुक छ । तपाईंहरूले नेपालमा लगानीमैत्री वातावरण बनेको पाउनुभयो ? चीनमा जस्तो त नेपालमा छैन । किनभने चीनमा बन्द, हडताल जस्ता गतिविधि कहिल्यै हुँदैनन् । तर, नेपालमा सामान्य विषयलाई लिएर आयोजना बन्द गर्ने, आयोजनाका सामान तोडफोड गरिदिने, सामानहरू चोरी गर्ने, धम्क्याउनेजस्ता कार्य धेरै हुने गर्दछन् । हामी चाहन्छौं कि सबै नेपाली एकजुट भएर काम गरी देशको विकास गरून्, अन्यथा विकासको परिकल्पनासमेत गर्न सकिन्न । माथिल्लो मस्र्याङ्दी ‘ए’ जलविद्युत् आयोजना नेपालका लागि चीनको पहिलो लगानी हो । यही आयोजनाबाट भविष्यमा नेपालमा लगानी गर्ने कि नगर्ने भन्ने मूल्यांकन हुनेछ । ५० मेगावाट क्षमताको सिनो हाइड्रो सगरमाथा जलविद्युत् आयोजना बन्द, हड्तालजस्ता गतिविधिबाट पनि समयमा सकिने भएको छ । चीन यही आयोजनाको परीक्षणमा थियो, अब यो पूरा हुने भएको छ । अब नेपालमा चीनको लगानी धेरै आउने छ । नेपालमा चीनले कस्ता क्षेत्रमा लगानी गर्छ त ? पहिलो कुरा त जलविद्युत् आयोजनाको निर्माण नै हो । त्यसपछि विद्युतीय प्रसारण लाइन, सुरुङ मार्ग, सडक, रेलमार्ग, आवासलगायतका क्षेत्रमा लगानी गर्नसक्छ । म पटक–पटक के दोहो¥याउन चाहन्छु भने नेपालमा लगानीमैत्री वातावरणको खाँचो छ । यसका लागि राज्यले कम्तीमा सुरक्षा दिनुपर्छ । चीनमा प्रशस्त पैसा छ । अहिले चीन विदेशमा लगानी गर्नका लागि उपयुक्त मुलुक खोजिरहेको छ । चीन सरकार र चीनको निजी क्षेत्र पनि लगानीका लागि गन्तव्य खोज्दै हिँडिरहेको छ । अहिले चीनको ३० प्रतिशत लगानी अफ्रिकामा रहेको छ । त्यसका अलवा म्यानमार, बंगलादेश, श्रीलंकामा पनि चीनले लगानी बढाइरहेको छ । छिमेकी मुलुक भए पनि नेपालमा चिनियाँ लगानी नगन्य मात्रामा भित्रिरहेको छ । अन्य मुलुकमा भइरहेको चिनियाँ लगानीको तुलनामा नेपालमा आइरहेको लगानी नगन्य सरह छ । नेपालमा लगानीका लागि प्रशस्त सम्भावना छन् । तर चिनियाँ लगानी भित्र्याउन सरकार नै तात्नुपर्छ । नेपालमा कुन–कुन आयोजना चीनको लगानीमा बन्दै गरेका छन् त ? नेपालमा चीनले लगानी गरेको पहिलो आयोजना नै लमजुङको भुलभुलेस्थित ५० मेगावाट क्षमताको माथिल्लो मस्र्याङ्दी ‘ए’ हो । यो आयोजना २० वर्ष अघिदेखि नै पहिचान भए पनि अन्ततः निर्माण र लगानी गर्ने जिम्मा भने चीनले नै पाएको थियो । यो सँगसँगै चीनले तामाकोसी, कुलेखानी तेस्रोमा पनि सिभिल कन्ट्रयाक्टरको रूपमा रहेर काम गर्दै आएको छ । र, भूकम्पपछि पनि चीनले जलविद्युत्मा लगानी गर्न लागेको छ । बहुराष्ट्रिय कम्पनी सिनोले द्रुत गतिमा ५० मेगावाटको माथिल्लो मस्र्याङ्दी ‘ए’ बनायो । जिल्लाभित्र र बाहिरका प्रवद्र्धकहरूले हाम्रो आयोजना पनि बनाइदिनुप¥यो त भनेका छैनन् ? छन् । हाम्रो कामको गति देखेर नै होला लमजुङका २/३ वटा जलविद्युत् आयोजनाले हामीलाई प्रस्ताव राखेका छन् । र, हामी गर्न पनि सक्छौं । हामीसँग दक्ष जनशक्ति र प्रविधि छ । आएका प्रस्तावलाई हामी स्वीकार गर्छौं । तर, हामीलाई ढुक्कले काम गर्न दिनुप¥यो । हामीसँग सबै कुुरा यहीँ भएकाले अब बन्ने आयोजना खासै महँगो पनि हुँदैन । नेपालका कतिपय आयोजना मजदुरकै कारण बन्द हुने गरेका छन् । तपाईंको अनुभवका आधारमा भन्दा किन यस्तो भएको होला ? पहिलो कुरा त विभिन्न बन्द, हडताल र आन्दोलन नेपालका लागि राम्रो होइन । जुनकुनै विषय पनि वार्ता र सहकार्यका माध्यमबाट समाधान गर्न सकिन्छ । विश्वमा कुनै कुरा पनि असम्भव छैन । त्यसैले मजदुर र आयोजना पक्षबीच आपसी मेलमिलाप, सहकार्य, वार्ता हुनु जरुरी छ । अर्को कुरा नेपालमा राजनीतिक अस्थिरता छ, जसले गर्दा सरकार दह्रो हुन सकेको छैन । केन्द्र र जिल्लामा सहमति हुन्छ तर त्यो स्थानीय स्तरसम्म आइपुग्दैन । सहमतिबारे मजदुरलाई कुनै कुरा पनि थाहा हुँदैन । त्यसैले उनीहरू अरुको उक्साहटमा आयोजनामा बन्द, हडतालजस्ता कार्य गर्ने गर्दछन् । हामी नेपालमा चीनजस्तै लगानीमैत्री वातावरण भएको हेर्न चाहन्छौं र सहयोग पनि गर्छौं । तर, त्यसका लागि नेपाल सरकार, स्थानीय प्रशासन, राजनीतिक दल र स्थानीय बासिन्दा सबैले हामीलाई सुरक्षाको प्रत्याभूति दिलाउनुपर्छ । ५० मेगावाट क्षमताको माथिल्लो मस्र्याङ्दी ‘ए’ चाहिँ कहिले सकिएला ? आयोजना अब लगभग सकियो भन्दा पनि हुन्छ । प्रसारण लाइन निर्माणको काम सकिए लगत्तै त्यसको १५/२० दिनमा हामी आयोजनाको टेस्ट गर्छौं । अहिले झन्डै २० किलोमिटरको दूरीमा प्रसारण लाइनको निर्माण कार्य भइरहेकोे छ । हामी भदौको अन्त्यतिर बत्ती बाल्छौं । ३० वर्षसम्म आयोजना निर्माण कम्पनी सिनो सगरमाथाले लिने र त्यसपछि नेपाल सरकारलाई हस्तान्तरण गर्नेछौं । अहिले नेपालमा प्रसारण लाइनको समस्या छ । नेपाल विद्युत् प्राधिकरणले निजी क्षेत्रलाई निर्माणको जिम्मा दिने कुरा पनि गरेको छ । के निजी क्षेत्र त्यसमा लगानी गर्न तयार छ ? नेपालको जलविद्युत् क्षेत्र निकै नै उर्वर छ । तर, सरकारले प्रसारण लाइनको निर्माणमा चासो नदेखाउँदा धेरैजसो लगानीकर्ता समस्यामा परेका छन् । प्रसारण लाइन निर्माणमा भएको ढिलाइले निर्माणाधीन र निर्माणको तयारीमा रहेका दर्जनौं जलविद्युत् आयोजनाका प्रवद्र्धक निरुत्साहित हुने गरेका छन् । प्रसारण लाइन बनाउने क्षमता सरकारसँग छैन भने देश विदेशका निजी क्षेत्रलाई दिनुपर्दछ । नेपालको प्रसारण लाइन निर्माणको जिम्मा निजी क्षेत्रलाई नै दिनुपर्छ जस्तो लाग्छ । नेपाल सरकारले प्रसारण लाइन निर्माणको जिम्मा चीनलाई दियो भने यो समस्या हल हुन्छ त ? नेपालको प्रसारण लाइन हामी बनाउँछौ । चीन सरकार नेपालमा लगानी बढाउन चाहन्छ । तर, नेपाल सरकारले सुरक्षा र लगानीको ग्यारेन्टी गराउनुपर्दछ । हामीले एक महिनामा २० किलोमिटर लामो प्रसारण लाइन बनायौं । खासै गाह्रो काम नै छैन । प्राधिकरणले मुआब्जादेखि स्थानीय तहमा आउने सबै समस्या हल गरिदिए हामी तोकिएकै समयमा नेपालमा प्रसारण लाइनको निर्माण गरी सरकारलाई बुझाइदिनेछौं । नेपालभित्र लगानी गर्ने ठाउँ खोज्दै चीन छिमेकी देश चीन विश्वकै दोस्रो ठूलो अर्थतन्त्र भएको मुलुक हो । चीनसँग प्रविधिको कुनै कमी छैन । आज भारतले विदेशी लगानी खोजिरहेको छ । भारतीय अर्थतन्त्र वैदेशिक लगानीमा धेरै निर्भर रहेको पनि छ । तर चीनमा भारतको ठीक उल्टो छ । चीनमा प्रशस्त मात्रामा पैसा र प्रविधि छ । अहिले चीन विदेशका विभिन्न मुलुकमा लगानी गर्नका लागि उपयुक्त वातावरणको खोजीमा छ । चीन सरकार र चीनका निजी क्षेत्र लगानीका लागि गन्तव्य खोज्दै हिँडिरहेका छन् ।",
    "category": "business"
  },
  {
    "text": "यादव हुमागाई काठमाडौं, ९ पुस – एउटा बैंकको खाताबाट अर्को बैंकको खातामा चेकबिनै रकम भुक्तानी गर्न सकिने भएको छ । बैंक÷वित्तीय संस्थाको अकाउन्ट पेयी (ऐसी) चेकमा विद्युतीय प्रणालीबाट भुक्तानी सेवा दिँदै आएको नेपाल क्लियरिङ हाउसले अन्तरबैंक भुक्तानी प्रणाली (आईपीएस) सेवासमेत सञ्चालन गर्न लागेको हो । यो सेवा सुरु भएपछि सेवाग्राहीले आफ्नो खाताको रकम अर्को बैंक खातामा सिधै भुक्तानी दिन सक्नेछन् । अहिले चेक नै काट्नुपर्ने बाध्यता छ । “आईपीएस सेवा सुरु भएपछि ग्राहकले अनलाइनमार्फत या बैंकमा फर्म भरेर अर्को बैंकको खातामा रकम भुक्तानी दिन सक्नेछन्,” क्लियरिङ हाउसका प्रमुख कार्यकारी अधिकृत निलेशमान सिंह प्रधानले भने, “अहिले बैंक÷वित्तीय संस्थाबीच सम्झौता भइरहेको छ, वैशाखसम्ममा सेवा सुरु गरिसक्छौं ।” यो सेवासँगै सर्वसाधारणले साधारण सेयर (आईपीओ) भर्दा नपरेको रकम पनि सिधै खातामा जम्मा हुनेछ । अहिले आईपीओमा नपरेको रकम सेयर भर्ने व्यक्तिको खातामा जम्मा हुने गरी अकाउन्ट पेयी चेक प्रयोग दिइन्छ । यस्तो चेक लिन र बैंकमा जम्मा गर्न लाइन बस्नुपर्ने बाध्यता छ । “हाम्रो सेवा सुरु भएपछि आईपीओ आवेदनकर्ताले फर्ममा उल्लेख गरेको खातामा नपरेको रकम सिधै जम्मा गर्न सकिन्छ,” प्रधानले भने । प्रधानका अनुसार यो प्रणालीअन्तर्गत ग्राहकको रकम स्थानान्तरणका साथै बोसन, बिल, बिमा कम्पनीको प्रिमियम, सामाजिक सुरक्षा भत्ता, पेन्सन÷तलब, रेमिट्यान्सलगायतका भुक्तानी सिधै सम्बन्धित व्यक्ति वा संस्थाको खातामा गर्न सकिनेछ । ग्राहकले यी सेवा लिन भने सम्बन्धित संस्था यो प्रणालीमा सदस्य भएकै हुनुपर्नेछ भने निश्चित शुल्कसमेत तिर्नुपर्नेछ । शुल्कबारे राष्ट्र बैंकले कार्यविधि तय गर्ने प्रधानले बताए । आईपीएस सेवा सञ्चालनका लागि क्लियरिङ हाउसले धमाधम बैंक÷वित्तीय संस्थासँग सम्झौता गरिरहेको छ । हालसम्म सिद्वार्थ, सिटिजन्स, हिमालयन, एनएमबी, प्रभु, सनराइज, नेपाल इन्भेस्टमेन्ट, स्ट्यान्डर्ड चार्टर्ड गरी ८ बैंकका साथै कैलाश विकास बैक र गुडविल फाइनान्ससँग सम्झौता भइसकेको छ । आईपीएस प्रणालीबाट हुने कारोबार पारदर्शी हुने, अधिकतम संख्यामा हुने कारोबार सहजै गर्न सकिने र जोखिमसमेत न्यूनीकरण हुने दाबी कम्पनीको छ । अहिले क्लियरिङ हाउसले १२५ वित्तीय संस्थाका २६३२ शाखाबाट खिचिएका चेक विद्युतीय प्रणालीमार्फत राफसाफ गराउँदै आएको छ । अब एउटा बैंकबाट अर्को बैंकमा बिनाचेक भुक्तानी",
    "category": "bank"
  },
  {
    "text": "११ पुस, काठमाडौं । एम भी दुगड ग्रुपको विवेक अटोमोवाइलस् प्रालिको आयोजनामा रोयल इनफिल्ड ट्रेजर हन्ट राइड” सम्पन्न भएको छ । राइडमा १०५ वटा रोयल इनफिल्ड का राइडरहरुले सहभागीता जनाएका थिए । ट्रेजर हन्ट राइड बालाजु सोरुम बाट प्रारम्भ भई बालाजुचोक, नयाँ बजार, लैनचौर, केशर महल, दरबारमार्ग, घण्टाघर, भद्रकाली, शहीद गेट, आर.एन.एसी , वीर हष्पिटल, जमल, कान्तिपथ, दरबारमार्ग, जयनेपाल, नागपोखरी, नारायणचौर, प्रहरि हेडक्वाटर नक्साल, नक्साल भगवती बहाल, ज्ञानेश्वर, गौशाला, एयरपोर्ट, तिनकुने, कोटेश्वर, जडीबुटी, लोकन्थली, कौशलटार, गठ्ठाघर, नयाँ ठिमी, राधे-राधे, सल्लाघारी, सुर्यविनायक हुँदै पाइलट बाबा पुगेर सम्पन्न भयो । एम भी दुगड ग्रुपका अध्यक्ष मोतीलाल दुगड, उपाध्यक्ष विवेक दुगड र रोयल इनफिल्डका हेड अफ अपरेसन मेघराज पौडयालले राइडको शुभारम्भ गरे । प्रतियोगितामा राइडहरुलाई टे्रजर हन्ट, स्लो रेस प्रतियोगिता र रोयल इनफिल्ड पुस कम्पिटिसन आयोजना गरिएको थियो । नेपालमा पहिलो पटक रोयल इनफिल्डबाट मोटरसाइकल स्टन्ड सो समेत प्रदर्शन गरिएको थियो । नेपालका प्रोफेशनल राइडर दिपेश श्रेष्ठको नेतृत्वमा स्टन्ड शो गरिएको थियो । प्रतियोगितामा विजयी राइडरहरुलाई प्रमुख अतिथी नेपाल टुरिजम वोर्डका सदस्य श्री कृष्ण कुमार अर्याल, नेपाल टुरिजम वोर्डका एक्टिङ डाइरेक्टर शुसिल शर्मा, रोयल इनफिल्ड नेपालका हेड अफ अप्रेशन मेघराज पौडेलले प्रमाणपत्र ट्रफि प्रदान गरे ।",
    "category": "automobiles"
  },
  {
    "text": "कारोबार संवाददाता काठमाडौं, १० साउन आर्थिक वर्ष ०७२/७३ को जेठसम्ममा करिब ६ खर्ब रुपैयाँ रेमिट्यान्स भित्रिएको छ । अघिल्लो आवको यसै अवधिको तुलनामा रेमिट्यान्स ८ प्रतिशतले वृद्धि भए पनि वृद्धिदर भने घट्दै गएको देखिएको छ । आव ०७१/७२ को जेठसम्ममा ५ खर्ब ५१ अर्ब रेमिट्यान्स भित्रिएकोमा आव ०७२/७३ जेठसम्ममा ५ खर्ब ९८ अर्ब रेमिटेन्स भित्रिएको नेपाल राष्ट्र बैंकले जनाएको छ । आर्थिक वर्ष ०७१/७२ को भदौमा रेमिट्यान्स ०.४ प्रतिशतले घटेको थियो । ०७२ कात्तिकबाट वृद्विदर सकारात्मक भई भदौसम्म आइपुग्दा वृद्धि २७.५ प्रतिशत पुगेको थियो । असोजबाट भने पुनः घट्न थालेको हो । अर्थतन्त्रको आधार रहेको रेमिट्यान्स घट्न थालेपछि केन्द्रीय बैंकले गत वर्ष अध्ययन गरेको थियो । अध्ययनमा हुन्डी र सुन कारोबारले रेमिट्यान्स घटेको भेटिएपछि त्यसको नियन्त्रणका प्रयास पनि थालिएको थियो । अहिले वैदेशिक रोजगारीमा जाने व्यक्तिको संख्या घट्दै गएकाले पनि रेमिट्यान्स घटेको राष्ट्र बैंकको विश्लेषण छ । यसबाहेक विदेश गएका नेपालीले रेमिट्यान्सको सट्टा सुन ल्याउने प्रचलन बढ्दै गएपछि सरकारले चालू आर्थिक वर्षको बजेटमार्फत सुन ल्याउन व्यवस्था हटाएको छ । यसअघि झिटिगुन्टा व्यवस्थाअन्तर्गत विदेशबाट फर्किने नेपालीले प्रतिव्यक्ति ५० ग्राम सुन (४.३ तोला) बिनाभन्सार ल्याउन पाउने सुविधा रहेकोमा साउनयता सोही परिणामको गरगहना मात्र ल्याउन पाउने व्यवस्था गरेको छ । वैदेशिक रोजगार विभागका अनुसार अहिले ३७ लाखभन्दा बढी नेपाली विभिन्न देशमा काम गरिरहेका छन् । तिनै कामदारले पठाएको वैदेशिक मुद्रा नै देशको मुख्य आयस्रोत हो । रेमिट्यान्स ६ खर्ब भित्रियो, गत वर्षभन्दा ४७ अर्ब बढी भएपनि वृद्धिदरमा कमी",
    "category": "bank"
  },
  {
    "text": "‘ सरकारले साना व्यवसायीलाई मात्र कारवाही गरेको छ । ठूला व्यवसायीलाई दोषी ठहर्याउँदा पनि कारवाही गर्न सकेको छैन । जसले गर्दा दिनानुदिन उपभोक्ता ठगिने क्रम बढेको छ ।’ सरकारका विभिन्न निकायले अनुगमनको नाटक गरेपनि व्वसायीले न उपभोक्ता ठग्न छाडेका छन्, न उपभोक्ता नै ठगिन । दोषि ठहरिएकालाई समेत कारवाही नगर्ने अनुगमनका परिपाटी नै परिवर्तन गर्नु पर्छ । बजारमा भइरहेको मुल्य बृद्धि, अखाद्य बस्तुको विक्री तथा यसका नियन्त्रणका विषयमा केन्द्रित रहेर उपभोक्ता अधिकार अनुसन्धान मञ्चका अध्यक्ष माधव तिमल्सिनासँग बिजखबरका रक्षा रेग्मीले गरेको कुराकानीको सारः उपभोक्ताबादी संस्थाहरु धेरै खुलेका छन्, उपभोक्ताको हितका लागि आवाज उठाएको देखिदैन नि ? यसमा म पनि सहमत छु । पछिल्लो समय उपभोक्ताको हितका लागि खुलेका संस्थाहरु बजारमा छ्यापछ्यापती छन् । तर, बस्तु तथा सेवा दुवै क्षेत्रमा उपभोक्ता ठगिरहेका छन् । हाल नागरिकले उपभोक्ता हित सम्वन्धी संस्था छन् भन्न अनुभव समेत गर्न पाएका छैनन् । बजारमा धेरै संख्याका उपभोक्ता वादी संस्थाहरु खुलेपनि केही मात्र यसका लागि लागिपरेका छन् । सुनदेखि सुनसम्म, ओठदेखि गोठसम्म उपभोक्ता ठगिएका छन् तर उपभोक्ता हितका संस्था मुकदर्शक छन् । कतिपयले व्यक्ति चर्चामा आउनका लागि उपभोक्ता हितका नाममा संस्था खोलेका छन् । यस्ता संस्थालाई उपभोक्ताको हितमा मात्र केन्द्रित गर्न के गर्नुपर्छ ? कुनै पनि संस्थाल संस्थागत विकास र उसको उद्देश्य अनुरुप काम गर्ने गर्नुपर्छ । उपभोक्ताको हितमा काम गर्न चाहने संस्थाहरुलाई राज्यले पनि वास्ता गरेको छैन । त्यस्तै क्रियाशिल उपभोक्ताबादीहरु पनि संगठित हुनुपर्छ । उपभोक्ता अधिकारलाई संरक्षण र सम्वद्र्धनका लागि बनेका ४० भन्दा बढी नियम कानुन कार्यन्वयनमा आएका छैन । उपनियम तथा कानुन समयसापेक्ष परिमार्जन गर्न सकिएको छैन । यसतर्फ राज्यले ध्यान दिएको छैन । उपभोक्ता हित सम्वन्धी संस्थाहरु संख्यात्मक रुपमा बढ्दै गएको हो । तर, राज्यले पनि बोझको रुपमा लिएको र वास्ता नगरेकोले यिनीहरु वास्तविक रुपमा बाहिर आउन सकेका छैनन् । त्यस्तै यस्ता संस्थाले दिएको सुझाव पनि राज्यले सुन्ने गरेको देखिँदैन । जसले गर्दा बजार हाम्रो नियन्त्रण भन्दा बाहिर गएको, स्वच्छ प्रतिशपर्धा नभएको तथा विल दिने प्रक्रिया नभएको, अखाद्य वस्तु विक्री गरिएको अवस्था छ । त्यसलाई नियन्त्रण गर्न सरकारले नीतिगत व्यवस्था गर्नुपर्छ । उपत्यकाबाहिर त यस्ता संस्थाहरु पुगेको देखिदैन नि ? उपभोक्ता ठगिने राजधानी भित्र मात्र हो ? होइन उपभोक्ता बाहिर झन बढी ठगिएका छन् । मैले यो आर्थिक बर्षमा २० ओटा भन्दा बढी जिल्ला घुम्दा कुनै पनि स्थानमा राज्य तथा उपभोक्ता हितका संस्था दुवैको उपस्थिती देखिन । केही जिल्लामा उपभोक्ता हितका लागि संस्था खुले पनि सक्रिय छैनन् । म्याद सकिन लागेका तेल, ग्यास, विष्कुट, चाउचाउलगायत सामग्री शहरबाट गाउँतिर लैजाने काम भइरहेको छ । तर, जिल्ला प्रशासनले यसबारे खासै महत्व नदिइएकोले नियन्त्रण गर्न सकिएको छैन । जिल्ला अनुगमन समिति, सिडियो तथा वाणिज्य विभाग सवैतिर पुगेको छैन । जिल्लामा क्रियाशिल पत्रकारहरुले पनि यसबारे खासै कुरा नउठाएको पाइयो । राजधानी भित्रै त पानी, दुध, खाना सवैमा समस्या छ भने गाउँमा त यसको के अवस्था होला ? यस्ता समस्या समाधानका लागि राज्यको संयन्त्र चुस्तदुुरुष्त हुनुपर्छ । हाइवेमा त झन बढी समस्या छ नि त्यसलार्ई कसरी नियन्त्रण गर्न सकिन्छ ? समस्या सवैतिर छ तर हाइवेमा अलि बढी हो । यस्तो समस्या समाधान गर्न सवैले पहिला आफु उपभोक्ता हो भन्ने सोच्नु जरुरी छ । उदाहरणका लागि कुनै व्यवसायीले पानीमा ठगी गर्न भने उ पनि अन्य सामग्रीमा ठगिएको हुन्छ । त्यसैले पहिला सवै नागरिक सचेत हुनुपर्छ । त्यस्तै सरकारले बजार अनुगमनको छुट्टै संयन्त्र बनाउनुपर्छ । २४ सै घण्टा उपभोक्ताको समस्या सम्बोधन गर्नु पर्यो । त्यस्ता संयन्त्रमा विषयगत रुपमा ज्ञान हासिल गरेका विज्ञहरुलाई सहभागी गर्नु पर्छ । सरकारले उपभोक्ताबादी संस्थालाई बोझको रुपमा नलिइ सहयोगीको रुपमा लिइ त्यसको वृत्तिविकासमा सहयोग गर्नुपर्छ । साथै, अनुगमनलार्य शहरमा मात्र केन्द्रित नगरी कुनाकुनामा पनि प्रभावकारी रुपमा अघि बढाउनु पर्छ । यस्ता संस्थाहरुले नीतिगत तहमा कुरा नउठाएको हो ? होइन, हामीले नीतिगत तहमा बारम्बार कुरा उठाएका छौं । संविधानको प्रस्तावित मस्यौदा २०७२ मा समेत उपभोक्ताको हित सम्वन्धी सम्बोधन भएको छ । यो हाम्रो ठुलो उपलब्धि हो । अखाद्य वस्तु उतपादन गरेमा कानुन संवत क्षतिपूर्ती दिइने उल्लेख छ । हाल ७५ जिल्लामा अदालत बन्नुपर्ने, उपभोक्ता आयोग बन्नुपर्ने तथा विद्यालयहरुमा उपभोक्ता अधिकारको पाठ समावेश गर्ने कुरा समेटिएको छ । यी कुरालाई संविधानमा उल्लेख गरेकोले बस्तु र सेवा दुवै क्षेत्रमा उपभोक्ता ढुक्क हुन पाउनेछन् । बजारबाट फर्किदा आफु पुरै ठगिएको सोच्नुपर्ने आजको जस्तो अवस्था फेरी दोहोरिँदैन । अहिलेको अनुगमनको परिपाटीबाट तपाँइ कत्तिको सन्तुष्ट हुनुहुन्छ ? अहिलेको अनुगमनबाट म पटक्कै सन्तुष्ट छैन । अख्तियार दुरुपयोग अनुसन्धान आयोग, राष्ट्रिय सर्तकता केन्द्रले निर्देशन दिएपछि बल्ल अनुगमन गरिएको छ । वाणिज्य विभागमा भएका जनशक्ति पनि परिचालन गरिएको छैन । सडकमा दुरावस्था, विद्यालयमा शुल्क बढी लिने, तरकारीको मुल्य बृद्धि, टेलिफोनको नेटवर्कले काम नगर्नेजस्ता कुराबाट उपभोक्ता आजित भएका छन् । सरकारी संयन्त्रको निकम्मा र लाचारीपनले गर्दा उपभोक्ता ठगिएका हुन् । त्यस्तै अनुगमनमा दोषी ठहरिएकाहरुलाई पनि कारवाही गरिएको छैन । ठूला कम्पनीहरु दोषी ठहरिए पनि कारवाहीमा परेको देखिदैन नि ? सरकार ठूला व्यवसायीको अगाडी लम्पसार पर्छ । हामीले बेलाबेलामा घचघच्याइरहेका छौ । मुहान सफा गरे खोलासफा गर्नु पर्दैन । तर, ठूला व्यवसायीको हकमा सरकार मुकदर्शक भनेको छ । त्यसमा गिभ एण्ड टेकको खेल छ । हामीले मौखिक तथा लिखित रुपमा आवाज उठाइरहेका छौं । तर सरकारले हाम्रो कुरा नसुनेको अवस्था हो । उपभोक्ता हित संरक्षण संस्थाहरुले पनि वास्ता नगरेको हो ? त्यो एक दमै झुट हो । सरकार व्यवसायीसँग झुककोले गर्दा यस्तो हुन गएको हो । व्यवसायीहरु संगठित कम्पनीको दवाव र प्रंभावमा परेको देखिन्छ । औषधी व्यवस्था विभाग, वाणिज्य विभाग, खाद्य गुण नियन्त्रण प्रविधिलगायतले बास्ता गरेका छैनन् । हामीले बारम्वार दोषीलाई कारवाही गर्न दबाद दिइरहेका छौ । सरकार साना व्यवसायीको मात्र पछी लागेको छ । साना पसलमा अनुगमन गर्नु भनेको वालुवामा पानी हालेको जस्तै हो । अझै पनि केही वस्तुहरुमा २ सय प्रतिशतभन्दा बढी मूल्य राखेर बेच्ने गरेको पाइन्छ नि ? हामीले कानुन हातमा लिएर कारवाही लिन मिल्दैन । त्यस्तो अधिकार भएको भए हामिले आफ्नो काम देखाउथ्यौ । बजार अनुगमनलाई उपभोक्ता हितमा ल्याउन समयअनुकुल नियम कानुन परिमार्जन गरि भएका स्रोतसाधनको प्रयोग गर्नुपर्छ । मूल्य निर्धारण प्रक्रियामा पनि समस्या छ । हाम्रो ऐन अनुसार अधिकतम खुद्रा मूल्य भन्दा बढी लिन पाइदैन । २० प्रतिशत भन्दा बढी नाफा राखेको अवस्थामा कालाबजारी ऐन अनुसार कारवाही हुन्छ । विशेषगरी होटल रेष्टुराँमा २ सय प्रतिशत भन्दाबढी राखेर उपभोक्त ठगीरहेका छन् । उपभोक्ता बजारबाट घर फर्कदा आफु सर्वस्व लुटिए भन्दै फर्कनुपर्ने अवस्था छ । त्यसका समाधानका लागि पीडकलाई न्याय दिलाउने तथा गल्ती र्नेलाई कारवाही गर्नु पर्छ । अन्यथा बजार नियन्त्रण हुन सक्दैन । सार्वजनिक सवारीमा जनता लुटिएको लुटिएै छन् नि ? २० जनाको टिमा ३० जना बोकेका छन् । परिचय पत्रको सुविधा छैन । सवैभन्दा ठगि हुने क्षेत्र यही हो । यात्रुलाई अभद्र व्यवहार गरेको छ । आरक्षित सिट उपलब्ध गराइएको छैन । सरकारले कार्टेलिङ तथा सिन्डिकेट हटाउन पर्छ । ठगी गर्नेको दर्ता नै खारेज गर्नु पर्छ । बजारलाई प्रतिशपर्धी बनाउन सकेन केही हदसम्म नियन्त्रित हुन सक्छ । हालै सरकारले लत्ता कपडा, खाद्यन्न, औषधिलगायतमा मूल्य तोक्ने निणर्य गरेको छ यसले कस्तो प्रभाव पार्छ ? विगतमा सरकारले सञ्चालन गरेको सुपथ मूल्यमा समेत लागु हुन सकेको थिएन । लत्ता कपडा तथा औषधिहरुमा मुल्य निर्धारण गर्नु स्वागत योग्य छ । तर, मुल्य निर्धारण कसरी गर्ने भन्ने सोचविचार नगरि गर्दा समस्या उत्पन्न हुन्छ । कार्यन्वयन गर्न सके राम्रो हो । तर, बजारको अध्ययन राम्रोसँग गरेर मात्र लागु गर्नु पर्छ । उपभोक्तालाई विश्वस्थ बनाएर काम गरेमा दिगोपन हुन्छ । अनुगमन हुन्छ तर दोषीलाई कारवाही हुँदैन । यस्ता अनुगमनको पनि केही अर्थ हुन्छ र ? हो सरकारको यही प्रवृत्तिबाट असन्तुष्ट छांै । गल्ति गर्नेलाई कारवाही गरेको छैन । बजारमा लुटतन्त्र मच्एिको छ । राज्यलाई कर तिर्ने तथा गुणस्तरिय सामग्री उपलब्ध गराएको छैन । अनुगमन प्रभावकारी छैन । मूल्य सूचि छैन । कालाबजारी अनियमितता तथा सिन्डकेट छ । हामीले बारम्बार यो अनुगमनको प्रणाली नै परिवर्तन गर्नुपर्छ । अनुसन्धानमुलक अनुगमन पनि आवश्यक छ तर सरकारले हाम्रो कुरै सुन्दैन । नाम चलेको डिपार्टमेन्ट स्टोरमा म्याद सकिएका खाद्यवस्तु, अस्पतालका फार्मेसी तथा क्यान्टिनमा ठगि भइरहेका छन् । सरकारले दोषीलाई कारवाही नगर्ने तथा अनुगमनलाई चुस्त नबनाएसम्म ठगि भइरहन्छ । उपभोक्ता बढी ठगिएको क्षेत्र कुन हो ? बस्तु र सेवा दुवै क्षेत्रमा उपभोक्ता ठगिएका छन् । तै पनि लत्ता कपडा, खाद्यन्न तथा यातायात उपभोक्ता बढी ठगिने क्षेत्र हो । चाडपर्वमा उपभोक्ता ठगिने क्रम झन बढी भएको पाइन्छ । कसरी यस्तो भएको हो ? असार देखि कात्तिकसम्म विचौलीयाहरुको चलखेल बढी हुन्छ । पर्वहरु पनि यही समयमा पर्छन । त्यस्तै प्राकृतिक विपत्ती पनि यस्तो वेलामा पर्छ । व्यवसायीले यही बेला मूल्य बृद्धि गर्छ । खाद्य वस्तु तथा तरकारीको मूल्य बढ्दा राज्यले नियन्त्रण गर्न नसकेको छ । राज्यले जिम्मेवारी दिएको संस्थाले काम गरेको छैंन । उपभोक्ताले पनि सामान होल्ड गर्छन । विचौलियाले अनावश्यक हल्ला फैलाउछन् । त्यसैले चाडपर्वमा बढी ठगि हुन्छ ।",
    "category": "business"
  },
  {
    "text": "वीरगञ्ज, ६ चैत । पर्साका चर्चित उद्योगी व्यापारीहरुको ठूलो जमातले आइतवार संघीय समाजवादी फोरम नेपालमा प्रवेश गरेको छ । उद्योेगी व्यापारीसँगै विभिन्न पार्टी परित्याग गरी करिब तीन हजारको संख्यामा आमजनता फोरम नेपालमा प्रवेश गरेका जनाईएको छ । संघीय समाजवादी फोरम नेपाल पर्साले पोखरियामा आयोजना गरेको बृहत् पार्टी प्रवेश तथा विशाल आमसभामा उद्योगपति, व्यापारी र आम जनताको ठूलो समूह प्रवेश गरेको पार्टी श्रोतले जनाएको छ । नेपाली काग्रेस, नेकपा एमाले, नेकपा माओवादी केन्द्र, राप्रपा लगायत विभिन्न पार्टी परित्याग गरि हजारौंको संख्यामा फोरम नेपाल प्रवेश गरेका छन् । वीरगञ्जस्थित पप्पु कन्ट्रक्सनका सञ्चालक हरिनारायण रौनियार र चर्चित उद्योगपति विजय सरावगी फोरम नेपाल प्रवेश गरेका छन् । तराई मधेश प्रदेशका अभियानका नेता सिपु तिवारी र राष्ट्रिय प्रजातन्त्र पार्टीका जिल्ला नेता अशेश्वर यादवले पनि फोरम नेपालमा प्रवेश गरेका छन् । सत्या सिनेमा हलका संचालक एवम् नेपाली कांग्रेसका नेता प्रमोद साह, हिन्दुवादी नेता ज्योति लाल कलवार, वैशणी सिनेमा हलका सञ्चालक एवं नेपाली कांग्रेसका नेता जोगिन्दर साह फोरम नेपालमा आवद्ध भएका छन् । नेकपा एमालेका जिल्ला सदस्यहरु नन्दु बैठा र हिमाचल कुशवाहाले एमाले परित्याग गरी फोरम नेपालको सदस्यता लिएका छन् । हजारौंको संख्यामा गाउँगाउँबाट आएका आमजनताको बृहत् समूह पनि पार्टी प्रवेश गरेको जनाईएको छ । नवप्रवेशी उद्योगपति, व्यापारी, नेता र आमजनतालाई संघीय समाजवादी फोरम नेपालका केन्द्रीय अध्यक्ष उपेन्द्र यादवले फूलमाला र अबीरले स्वागत गर्दै पार्टी प्रवेश गराएका छन् । फोरम नेपाल पर्साका जिल्ला अध्यक्ष प्रदीप यादवको विशेष पहलमा आयोजना गरिएको बृहत् पार्टी प्रवेश कार्यक्रममा फोरम नेपालका केन्द्रीय उपाध्यक्ष एवं सांसद् लालबाबु राउत, केन्द्रीय सदस्य करीमा बेगम, सांसद् श्रवण अग्रवाल लगायतको उपस्थिति रहेको थियो ।",
    "category": "politic"
  },
  {
    "text": "६ फागुन, काठमाडौं । टिभिएस मोटरसाइकलको नेपाली बिक्रेता शंकर ग्रुप सिराहाको गोल बजारमा शो-रुम खेलेको छ । जगदम्बा मोटर्सका उपाध्यक्ष दीपक कुमार अग्रवाल र माहाबिर अटोमोबिल्सका महेश शर्माले संयुक्त रुपमा शो-रुम उदघाटन गरे । शो-रुममा टिभिएसका सम्पूर्ण बाइक तथा स्कुटरहरु बिक्रीमा राखिएको छ । अपाचे १६० सिसी, अपाचे १८० सिसी, जुपिटर, विगो, जेस्ट, फिनिक्स १२५ र स्टारसिटी प्लस ११० शो-रुममा छन् । शो-रुम उदघाटन कार्यक्रममा नयाँ अपाचे आरटिआर म्याट ब्लु एडिसन र तराई भेगका लागि विशेष उपयुक्त सय सिसीको टिभिएस स्पोर्ट पनि प्रदर्शनीको लागि राखिएको थियो ।",
    "category": "automobiles"
  },
  {
    "text": "२५ कात्तिक, काठमाडौं । हवाइ सेवा प्रदायक कतार एयरलाइन्सले आफ्ना विभिन्न देशका एजेन्टहरुलाई सम्मान गरेको छ । एयरलाइन्सले कतारको राजदुत एचइ योसुफ मोहमदको सभगागितामा एजेन्ट अर्वाड वितरण गरेको हो । एयरलाइनसले पाँच वटा अर्वाड तथा १८ वटा प्रमाणपत्र एजेन्टहरुलाई वितरण गरेको हो । एयरलाइन्स ४ व्यापार साझेदार कम्पनीहरुलाई विभिन्न अर्वाडबाट समान गरेको हो । कम्पनीले प्लाटिनियम अवार्डबाट ओसो वल्र्ड ट्राभल नेपाललाई सम्मानित गरेको छ । गोल्ड अवार्ड रेम्बो ट्राभल्स तथा टुरले पाएको छ । सिल्भर अवार्ड एती ट्राभल्स ले जितेको छ भने ब्रगन्डी अवार्डबाट सुमेज टुर एण्ड ट्राभल्स पुरस्कृत भएको छ । साथै एयरलाइन्सले वेष्ट सेलर अवार्डबाट विजनेश क्लास यती ट्राभल्स लाई समान तथा अवार्ड वितरण गरेको छ ।",
    "category": "tourism"
  },
  {
    "text": "सोसल मिडियाको अहिलेको जमानामा अधिकांश युवाहरु इन्स्टाग्राममा उपस्थित छन् । फोटो शेयरिङ एप इन्स्टाग्राममा आफ्ना उत्कृष्ट तस्वीरहरु शेयर गर्ने होडबाजी चल्छ आम प्रयोगकर्तादेखि सेलिब्रेटीसम्म ।इन्स्टाग्रामका आफ्नो पोस्टमा कति लाइक्स, शेयर्स, कमेन्ट्स आएका छन् तथा आफ्ना फलोअर्स कति छन् ? भन्ने कुरामा नयाँ पुस्ताका प्रयोगकर्ताबीच प्रतिस्पर्धा नै हुने गर्दछ । इन्स्टाग्राममा फलोअर्स बढाउनका लागि अनेक उपाय अपनाउने गर्दछन् उनीहरु । यदि तपाईं पनि इन्स्टाग्राममा फलोअर्स बढाउन चाहनुहुन्छ र आफ्ना पोस्टमा लाइक्स तथा प्रतिक्रिया बढि प्राप्त गर्न चाहनुहुन्छ भने यी काइदा अपनाउन सक्नुहुन्छ :आफ्नो बायो आकर्षक बनाउनुहोस्जब कसैले इन्स्टाग्राममा तपाईंको प्रोफाइल खोल्दछ, सबैभन्दा पहिलो उसको नजर तपाईंको बायोमा पर्दछ । त्यसैले तपाईंले आफ्ना पोस्ट तथा स्टोरीजभन्दा पहिले आफ्नो बायो अर्थात् परिचय खण्डमा ध्यान दिनु पर्दछ । बायोमा आफूसँग सम्बन्धित महत्वपूर्ण जानकारीहरु, आफ्ना रुचिलगायतका कुरा आकर्षक तथा सटिक ढंगले प्रस्तुत गर्नुहोस् । कसैलाई इन्स्टाग्राममा फलो गर्ने कि नगर्ने भन्ने कुरामा उसको बायोले पनि ठूलो भूमिका खेलेको हुन्छ ।क्याप्सनमा ध्यान दिनुहोस्इन्स्टाग्राममा तपाईंले अपलोड गर्ने तस्वीर जति महत्वपूर्ण हुन्छ त्यत्ति नै महत्वपूर्ण उक्त फोटोसँगै दिने क्याप्सन अर्थात् शीर्षकमा पनि हुन्छ । आफ्नो इन्स्टाग्राम पोस्टमा आकर्षक क्याप्सन राख्ने कुराले फलोअर्सको संख्या बढाउन वा पोस्टमा लाइक तथा कमेन्ट बढाउनमा ठूलो भूमिका खेल्दछ ।एक अध्ययन अनुसार इन्स्टाग्राममा १० लाखभन्दा धेरै फलोअर्स भएका प्रयोगकर्ताका क्याप्सन विनाकै पोस्ट बढी मन पराइएको पाइएको छ भने १० हजारभन्दा कम फलोअर्स भएका प्रयोगकर्ताको हकमा भने क्याप्सनयुक्त इन्स्टाग्राम पोस्टमा बढी प्रतिक्रिया आउने अर्थात् लाइक्स तथा कमेन्ट प्राप्त हुने गरेको छ । क्याप्सनलाई कम्तिमा ५० अक्षरसम्मको बनाउनु तथा इमोजीको पनि प्रयोग गर्नु बढी प्रभावकारी हुने देखिएको छ ।Alt Text फिचरको प्रयोगइन्स्टाग्राममा रहेको यो फिचरका बारेमा धेरैलाई थाहा नहुन सक्दछ । इन्स्टाग्राममा आफूले अपलोड गर्ने फोटोसँगै Alt text पनि राख्नाले तपाईंको तस्वीर भित्रका सामग्रीहरुको बारेमा इन्स्टाग्रामले वर्णन गरिदिनेछ । साइटमा फोटो नखुलेमा वा दृष्टिविहीनहरुका लागि समेत यो फिचर निकै उपयोगी हुन्छ । यसले इन्स्टाग्राम अल्गोरिदमलाई तपाईंको पोस्ट के को बारेमा हो भन्ने कुरा बुझ्न पनि मद्धत गर्दछ । इन्स्टाग्राममा यो फिचर सक्रिय बनाउनका लागि advanced settings अप्सनमा जानुपर्दछ ।ह्यासट्यागको महत्वइन्स्टाग्राम पोस्टमा ह्यासट्यागले ठूलो भूमिका खेल्दछ । इन्स्टाग्राम पोस्टमा क्याप्सनसँगै ह्यासट्याग राख्नाले निकै प्रभावकारी हुन्छ । यसो गर्दा सो ह्यासट्यागको ह्यासट्यागको ट्रेन्डिङ पोस्टमा तपाईंको पोस्ट पनि पर्न सक्दछ जसले तपाईंको अकाउन्टलाई बुस्ट गर्नेछ ।लाइक्स, भ्यूज तथा कमेन्टमा ध्यान दिनुहोस्यदि तपाईंको अकाउन्ट एक क्रिएटर अकाउन्ट हो भने तपाईंलाई आफ्ना पोस्टहरुमा अन्य प्रयोगकर्ताको इन्गेजमेन्टलाई ट्रयाक गर्ने सुविधा पनि हुन्छ । एक प्रोफेसनल ड्यासबोर्डका माध्यमबाट तपाईंले आफ्नो सामग्री कति जनाले हेरिरहेका छन्, सबैभन्दा धेरै कुन पोस्ट मन पराइरहेका छन् भन्ने कुरा थाहा पाउन सक्नुहुन्छ । यसरी आफ्नो इन्स्टाग्राम अकाउन्टको अध्ययन गर्नु पनि निकै महत्वपूर्ण हुन्छ ।एजेन्सीको सहयोगमा",
    "category": "technology"
  },
  {
    "text": "बृजमान तामाङ/बिरेन्द्र बजार, २४ चैत । नेपाल तामाङ घेदुङका केन्द्रीय अध्यक्ष मोहन गोलेले आदिवासी जनजाती महासंघले उठाएको पाँच बुँदे माग पुरा गरेर मात्र चुनाव गर्नुपर्ने बताएका छन । सिरहाको गोल बजारमा बिहिबार आयोजित तामाङ समाजको साँस्कृतिक पुर्नजागरण तथा समसामायिक राजनैतिक बिषयबारे भएको एक दिने प्रशिक्षण कार्यक्रमलाई सम्वोधन गर्दै उनले यस्तो बताएका हुन् । आदिवासी जनजातीको अस्तित्व र पहिचान नामेट गरेर ल्याएको स्थानिय तहको संरचनाले उत्पिडित समुदायको भावनामाथि ठेस पु¥याएको प्रष्ट पार्दै उनले आदिबासी जनजातीको प्रमुख माग सम्वोधन गरेर मात्र चुनाव गर्नुपर्ने धारणा ब्यक्त गरे । आफुहरु चुनाव बिरोधी नभएको बताउदै अध्यक्ष गोललेले आदिबासी जनजाती महासंघ संग बिगतमा भएको २२ र ९ बुंदे सहमती बमोजिम संबिधान संसोधन गरेर मात्र चुनाब गर्न माँग गरे । स्थानीय तहको संरचना असंबैधानिक, अव्यबाहारिक, अपुर्ण र त्रुटीपुर्ण रहेको जिकिर गर्दै गोलले भने, चुनाव भन्दा पहिले स्थानिय तहको संरचनालाई पुर्णता दिनुपर्छ, संविधानको मर्म र भावना अनुसार विशेष, संरक्षित र स्वायत्त क्षेत्र सहितको स्थानिय तहको पुर्नसंरचना गर्नुपर्छ, अनि मात्र स्थानिय तहको चुनाव गर्नुपर्छ ।’ २ नम्बर प्रदेश अन्र्तगतका विभिन्न जिल्लाहरुका तामाङ अगुवा सहभागी प्रशिक्षण कार्यक्रममा नेपाल तामाङ घेदुङका पुर्व महासचिव कुमार ब्लोन, प्रदेश नम्बर–४ का अध्यक्ष दिपक वाइबा, केन्द्रीय सदस्य बिष्णु योञ्जन तामाङ, नेपाल मगर संघका केन्द्रीय सदस्य लेखराम जर्गा मगर, नेपाल तामाङ घेदुङ सर्लाहीका अध्यक्ष हिराकाजी योञ्जन तामाङ लगायतकाले बोल्दै अधिकारकालागी आन्दोलन गनुपर्नेमा जोड दिए । नेपाल तामाङ घेदुङ सिरहाका अध्यक्ष धन प्रसाद तामाङको अध्यक्षतामा आयोजित प्रशिक्षण कार्यक्रममा स्वागत प्रदेश नम्बर २ का अध्यक्ष डेनोक मोक्तानले गरे भने सञ्चालन अर्जुन योञ्जनले गरे । आदिवासी जनजाती उत्थान प्रतिष्ठान ललितपुरको सहयोग तथा नेपाल तामाङ घेदुङ केन्द्रीय समितीद्वारा आयोजित कार्यक्रममा अध्यक्ष गोलले समसामायिक राजनैतिक बिषयमा र नेपाल तामाङ लामा घेदुङका केन्द्रिय उपाध्यक्ष धर्म लामाले दिएको नेपाल तामाङ घेदुङ सप्तरीका अध्यक्ष सन्तमान गोलेले जानकारी दिएका छन् ।",
    "category": "politic"
  },
  {
    "text": "काठमाडौँ, ५ चैत - एक सय आठ वर्षअघि केशरशम्शेर राणाले निजी पुस्तकालयका रुपमा स्थापना गरेको केशर पुस्तकालय पाठकमाझ आकर्षणको केन्द्र बनेको छ। प्राचीन दरबारिया शैलीमा निर्मित सो पुस्तकालयका भित्तामा रहेका विभिन्न जनावरका टाउका, राणाकालीन सिकार तथा राजामहाराजाका तस्बिर एवम् ठाउँ ठाउँमा सजाइएका प्रस्तर मूर्ति तथा सिंह, अर्ना, जरायो, बाघलगायत जनावरको हुबहु आकृतिको सज्जाले त्यहाँ आउने स्वदेशी तथा विदेशी आगन्तुक र पाठक वर्गलाई आनन्दको अनुभूति दिन्छ। राजधानीको मध्यभागमा ३४ रोपनी क्षेत्रफलभित्र मनोरम फूलबारी, मनमोहक लताकुञ्ज तथा अग्लाअग्ला रुख तथा महलको परिसरमा आधुनिक स्वप्न बगैँचासमेत रहेको सो पुस्तकालयले झट्ट हेर्दा प्राचीन वस्तुको सङ्ग्रहालयको अनुभूति दिन्छ। केशर पुस्तकालयका प्रमुख जानकी कर्माचार्यले अङ्ग्रेजी, नेपाली, नेपाल भाषा, बङ्गाली तथा फ्रान्सेली तथा संस्कृत भाषाका गरी झन्डै ६० हजार थान पुस्तक तथा ७०० हस्तलिखित ग्रन्थ, पुराण, वेद, उपनिषद्, त्रिपिटक, रामायण, महाभारत, गीता, तन्त्रजस्ता बहुमूल्य हस्तखित ग्रन्थ पुस्तकालयमा छन् । & यो अनुसन्धानमा संलग्न पाठकका लागि महत्वपूर्ण छ& , उहाँले भन्नुभयो। सो पुस्तकालयमा रहेको झन्डै एक हजार १०० वर्ष पुरानो हस्तलिखित ग्रन्थ सुश्रुतसंहिता अहिलेसम्मकै सबैभन्दा पुरानो हो । यो ग्रन्थ सन् २०१३ मा युनेस्कोको विश्व मेमोरी पुस्तकमा दर्ता पनि भएको छ। केशर सङ्कलन शाखासहित विभिन्न छ शाखामा विभाजित सो पुस्तकालयमा पाठकले सन्दर्भ सेवा, फोटोकपी र निःशुल्क वाइफाइ सेवा प्राप्त गर्न सक्छन्। विसं १८६९ भदौ १५ गते राजा गीर्वाणयुद्धविक्रम शाहको शासनकालमा पुस्तक चिताइ तहबिल का रुपमा नेपालमा पहिलो पटक आधिकारिक पुस्तकालयको स्थापना भएको हो । विविध पुस्तक तथा पत्रपत्रिका किन्ने सोख भएका तत्कालीन प्रधानमन्त्री चन्द्रशम्शेरका छोरा लाठसाहेब केशरशम्शेरले बेलायत भ्रमणका बेला त्यहाँ रहेको पुस्तकालयबाट प्रभावित भई नेपालमा निजीस्तरमा केसर पुस्तकालय स्थापना गरेका हुन्। कर्माचार्यले भन्नुभयो, & पुस्तकालयले विशेष गरेर केशरशम्शेरबाट प्राप्त सामग्रीलाई विशेष महत्वका साथ संरक्षण गर्ने, पुस्तकालय तथा सूचना सेवाको पहुँच सर्वसाधारणसमक्ष पु& याउने, स्वदेशी तथा विदेशी पुस्तकालयसँग समन्वय गर्ने र नयाँनयाँ प्रविधि अपनाएर पाठकलाई आधुनिक सेवा प्रदान गर्ने उद्देश्य राखेको छ।& सो पुस्तकालयमा अध्ययन गर्न आएका नीलम श्रेष्ठले आफूले देखेका थुप्रै पुस्तकालयमध्ये यहाँ पाठकलाई आकर्षित गर्ने छुट्टै विशेषता रहेको र सफा र मनमोहक दृश्य रहेकाले आफूलाई आनन्दको अनुभूति भएको बताउनुभयो । स्थापना भएको १०० वर्ष पूरा भएको अवसरमा बालशाखा पनि स्थापना गरिएपछि ससाना केटाकेटीदेखि जुनसुकै उमेर समूहका लागि उपयोगी रहेको सो पुस्तकालयमा हाल दैनिक १५० देखि २०० जनासम्म पाठक आउने गरेका छन्। सो भवन झन्डै १२० वर्ष पुरानो छ । प्राचीन महत्वपूर्ण एवम् दुर्लभ ग्रन्थको संरक्षणका लागि पुस्तकालयको दराजमा उचित व्यवस्था गरिएको र त्यसका लागि १६ वटा सिसी क्यामेरा जडान गरिएको छ।",
    "category": "education"
  },
  {
    "text": "एप्पल कम्पनी स्थापना गर्नु अगाडि स्टिभ जब्सले १८ वर्षको उमेरमा अमेरिकाको रिड कलेजको पढाइ छाडेका थिए । पढाइ छाडेसँगै अरु कलेज ड्रपआउटहरुले जस्तै जब्सले पनि जागिर खोज्न सुरु गरे । र, जागिरको खोजीमा सबैभन्दा पहिले जब्सले लेखेको मध्येको एक दरखास्त हालै अढाई करोड रुपैयाँ भन्दा धेरै मूल्यमा लिलाम भएको छ ।सन् १९७३ मा जब्सले जागिरका लागि दिएको उक्त दरखास्त बेलायतको चार्टरफिल्डमा भएको लिलामीका क्रममा १ लाख ६२ हजार ब्रिटिस पाउण्ड अर्थात् २ करोड ५८ लाख रुपैयाँ बराबरको मूल्यमा लिलाम भएको हो।स्टिभ जब्सले सन् १९७४ मा अटारी कम्पनीमा जागिरमा प्रवेश गर्नुअघि उनले आफ्नै हातले लेखेको जागिरको निवेदनको सक्कल प्रति लिलाम बढाबढमा बिक्री भएको हो ।आफ्नो दरखास्त निवेदनमा उनले आफूसँग फोन नम्बर नभएको तर सवारी चालक अनुमतिपत्र रहेको जनाएका छन् ।साथै विगतका अनुभव भन्ने खण्डलाई उनले खाली छाडेका छन् । त्यस्तै यातायातको पहुँच छ वा छैन भन्ने प्रश्नको जवाफमा उनले सम्भव तर ढुक्क होइन भनेका छन् । शैक्षिक योग्यताको खण्डमा उनले आफ्नो मुख्य विषय अंग्रेजी साहित्य रहेको पनि उल्लेख गरेका छन् ।आफ्नो रुची अन्तर्गत उनले कम्प्युटर डिजाइनिङ तथा क्याल्कुलेटर्सको क्षेत्रमा आफूसँग सीप तथा क्षमता रहेको भन्दै डिजाइन, विद्युतीय प्रविधि र डिजिटल प्रविधिको क्षेत्रमा आफ्नो रुची रहेको निवेदनमा उल्लेख गरेका छन् ।अहिलेको रोजगार बजारमा प्रचलित दरखास्तहरु भन्दा जब्सको दरखास्त निकै सामान्य छ त्यसमा उनले आफूलाई बढाईचढाई गरेका छैनन् ।सन् १९७४ मा अटारी कम्पनीमा जागिर सुरु गरेसँगै जब्सले स्टिभ वोज्नियाकलाई भेटेका थिए र ती दुईले एउटा ग्यारेजबाटै सन् १९७६ मा एप्पल कम्पनीको स्थापना गरेका थिए ।लिलामकर्ताका अनुसार उक्त दरखास्तको सक्कल निकै दुरुस्त अवस्थामा रहेको छ र कागजको सुरक्षाको लागि बाहिरी घेरामा टेप टाँसिएको छ । दरखास्तको सक्कल प्रमाणितका लागि सँगै एउटा पत्र तथा प्रमाणपत्र समेत राखिएको छ ।गत फेब्रुअरी २४ देखि मार्च २४ सम्म भएको लिलामीका क्रममा जब्सको पत्र बढाबढमा बिक्री भएको हो ।-एजेन्सी",
    "category": "technology"
  },
  {
    "text": "यस जिल्लाको चन्द्रपुर नगरपालिकामा कात्तिकेश कुँवर मेला सुरु भएको छ। सो मेला पाँच दिनसम्म चल्नेछ। समाचकेवा पर्वको अवसरमा लाग्ने सो मेला विसं २०३५ सालदेखि लाग्दै आएको छ। सो पर्वको अवसरमा आयोजना हुँदै आएको सो मेलामा पूजाआजा गर्न तथा मेला भर्न हजारौँ सर्वसाधारणको भीड लाग्ने गर्दछ। गत वर्ष झैँ यस वर्ष करिब ४० हजारको हाराहारीमा मेला भर्न सर्वसाधारण आउने अपेक्षा गरिएको मेला आयोजक समितिका अध्यक्ष प्रमोद चौधरीले बताए। मेला अवधिभर जुवा, तास तथा मदिरा बेचबिखन निषेध गर्नुका साथै सुरक्षा व्यवस्था कडा पारिएको...",
    "category": "tourism"
  },
  {
    "text": "शैलेन्द्र गुरागाई, उपाध्यक्ष, स्वतन्त्र उर्जा उत्पादक संघ भूकम्पले जलविद्युत क्षेत्रमा कस्तो असर पार्‍यो ? – भूकम्पपछि जलविद्युत क्षेत्र गम्भीर विरामी अवस्थामा छ । निर्माण भइसकेका धेरै आयोजनाहरु क्षतिग्रस्त भएका छन् । सानोतिनो रुपमा नबिगि्रएका आयोजना नै छैनन् । पूर्णरुपमा क्षति भएका आयोजनाहरुको संख्या पनि धेरै छ । धेरै निर्माणधीन आयोजनाहरुको काम रोकिएको छ । सरकारी कार्यालयहरु पनि चिल्लीबिल्ली भएकाले धेरै आयोजनाका अनुमतिपत्रहरु अप्ठ्यारो अवस्थामा छन् । यो समस्यालाई निजी क्षेत्रले राष्ट्रिय चुनौतीका रुपमा लिएको छ । र, निजी क्षेत्रले नयाँ रणनीति बनाएर सरकारसँग सहकार्य गर्दै शाहसिकरुपमा अघि बढ्नुपर्ने आवश्यकता देखेको छ । निजी क्षेत्रद्वारा सञ्चालित आयोजनाहरुमा कतिको आर्थिक क्षति भयो ? – हामीले गरेको प्रारम्भिक अध्ययन अनुसार निजी क्षेत्रबाट सञ्चालित जलविद्युत आयोजनाहरुमा १ अर्ब ७५ करोड रुपैयाँ बराबरको आर्थिक क्षति भएको देखिएको छ । थप विवरण आएसँगै क्षति भएको यो रकम बढ्न सक्ने सम्भावना छ । आयोजनाको क्षतिलाई रकममा आँकलन गरेर मात्र हुँदैन । भूकम्पले लगानीकर्ताहरुको मानसिकता र मनोवलमा धेरै ठूलो क्षति गरेको छ । विदेशीलाई भ्याट, ट्याक्सलगायत छुट छ । तर, नेपालीलाई १५ प्रतिशत ट्याक्स र भ्याट लगाइन्छ । विदेशीलाई जग्गा लिइदिने, बन क्लियरेन्स गरिदिने, सुरक्षाका लागि प्रहरी खटाइदिने व्यवस्था छ । तर, स्वदेशीका लागि यी कुनै पनि सुविधा छैनन भोटेकोशी, सुनकोशी, चाकु, इन्द्रावती, बरम्ची, सिउरी, सिप्रिङलगायतका १४ वटा आयोजना नराम्रोसाग प्रभावित भएका छन । करिब १०० मेगावाट विद्युत अवरुद्ध भएको छ । नयाँ र सरल ढंगले राज्यले नीति बनाएर नहेरे यी आयोजनाहरु फेरि सञ्चालनमा आउन सक्ने अवस्था छैन । प्रभावित आयोजनाहरु पुन सञ्चालनमा ल्याउन सरकारले कस्तो सरल नीति ल्याउनुपर्छ ? – धेरै आयोजनाहरु बैंकबाट लिएको ऋणको किस्ता पनि तिर्न सक्ने अवस्थामा छैनन् । त्यस्ता आयोजनाहरुले फेरि करोडौं लगानी थप गर्नुपर्ने अवस्था आएको छ । आम्दानी नभएका कारण उनीहरु फेरि लगानी थप्ने र पहिलेको ऋणको किस्ता तिर्न सक्ने अवस्थामा छैनन् । त्यस्ता आयोजनाहरु पुनः सञ्चालनमा आएर आम्दानी गर्न नसकेसम्म किस्ता तिर्नु नपर्ने व्यवस्था मिलाउन सरकारसँग आग्रह गरेका छौं । जसकारण ऋणीहरु बैंकको ऋण तिर्न नसकेर कालोसूचीमा नपरुन् । बीमा समितिले क्षतिग्रस्त आयोजनाहरुलाई बीमा कम्पनीबाट बीमावापतको केही रकम अग्रिम भुक्तानी गर्ने व्यवस्था मिलाउन माग गरेका छौं । जलविद्युत आयोजनाहरुलाई सहुलियत व्याजदरमा ऋण उपलब्ध हुने व्यवस्था मिलाउन राष्ट्र बैंकलाई आग्रह गरेका छौं । सरकारले प्रभावित आयोजनाहरुका लागि ७ वर्षका लागि ५.५ प्रतिशत व्याजदरमा ऋण उपलब्ध गराउने व्यवस्था मिलाइयो भनेमात्रै यी आयोजनाहरु फेरि सञ्चालनमा आउन सक्छन् । आयोजनाहरु सञ्चालनमा आए लोडसेडिङ पनि घट्छ । भनेपछि हाइड्रोपावरमा भूकम्पको ठूलै धक्का पर्‍यो ? – भूकम्पले जलविद्युत क्षेत्रका लगानीकर्तालाई ठूलो तनावमा पारेको छ । निर्माणमा जाने लागेका आयोजनामा पैसा हाल्ने निश्चित भइसकेका लगानीकर्ताहरु पनि भूकम्पपछि लगानी गर्न अनकनाइरहेका छन । सरकारले आयोजनाहरुलाई केही हेर्‍यो भने जसोतसो लगानीकर्ताहरु टिक्छन्, नत्र आगामी १०/१५ वर्षका लागि जलविद्युत क्षेत्रमा लगानी गर्न कोही आउँदैन । अब जलविद्युत क्षेत्रको विकासका लागि ठूलो लगानी आवश्यक छ , कसरी यस क्षेत्रमा लगानी आकर्षण गर्न सकिएला ? – विदेशी लगानीकर्तालाई सरह स्वदेशी लगानीकर्तार्लाई पनि सुविधा दिए पुग्छ । विदेशीका लागि राज्यले विद्युत खरिद बिक्री सम्झौताको दर पनि स्वदेशी लगानीकर्तालाई भन्दा झन्डै दोब्बर छ । विदेशीलाई भ्याट, ट्याक्सलगायत छुट छ । तर, नेपालीलाई १५ प्रतिशत ट्याक्स र भ्याट लगाइन्छ । विदेशीलाई जग्गा लिइदिने, बन क्लियरेन्स गरिदिने, सुरक्षाका लागि प्रहरी खटाइदिने व्यवस्था छ । तर, स्वदेशीका लागि यी कुनै पनि सुविधा छैनन । विदेशीलाई दिएजति सुविधा नेपाली लगानीकर्ताहरुलाई दिने हो भने नेपालमा धेरै आयोजनाहरु बन्छन् । जलविद्युत क्षेत्रमा विदेशी चाहीँ पहिलो दर्जाको र स्वदेशी चाहीँ दोस्रो दर्जाको नागरिकका रुपमा सरकारले व्यवहार गर्दै आएको छ । किन विदेशीलाई पहिलो र स्वदेशीलाई दोस्रो दर्जाको नागरिकको जस्तो व्यवहार गरियो भन्ने तपाईलाई लाग्छ ? – हामीले हरेक कुरा विदेशीको नक्कल गरेर ल्याएका छौं । भूकम्पमा जापानको नक्कल गर्‍यौं । भूकम्प आउँदा खाटमुनि लुक्नुपर्छ, टेवलमुनि लुक्नुपर्छ भनेर सिक्यौं । जापानका लागि यो सही हो किनभने त्यहाँ प्रायः एकतले र हल्का घरहरु हुन्छन् । कोठाभित्र भएका खाट र टेवलमुनि लुक्दा ती हल्का वस्तु ढले पनि बच्न सकिन्छ । तर, हामीकहाँ अधिकांश घरहरु ढुंगा र माटोले बनेका छन् । ढुंगा माटोले बनेका घर भूकम्पले ढल्दा खाट र टेवलमुनि लुकेर बाँच्न सकिँदैन । तर, पनि हामी भूकम्प आउँदा खाट र टेवलमुनि लुक्नु पर्छ भनेर पढाउँछौं । विष्फोटक पदार्थका लागि अहिले हामी भारतसँग परनिर्भर छौं । रसिया, चाइना, पोल्याण्डलगायतका देशबाट कच्चा पदार्थ ल्याएर हामी नेपालीहरु नै देशभित्रै विष्फोटक पदार्थ उत्पादन गर्न सक्षम छौं विदेशीहरुले दुई/चारवटा सेमिनारमा घुमाउने र जे भन्यो त्यै गराउने गर्दै आएका छन् । अर्को कुरा, अंग्रेजी बोल्यो भने त्यो मान्छे ठूलो हो भन्ने हाम्रो भ्रमपूर्ण बुझाइ छ । र, नेपाली नै नेपाली भएको सेमिनारमा पनि अंग्रेजी बोलिन्छ । जलविद्युतसँग सम्बन्धित सरकारलाई बुझाउनुपर्ने सम्पूर्ण कागजातहरु अंग्रेजी भाषामा बनाउनुपर्छ । हामी भाषाका दास भएका छौं । हामी नेपालीहरुले नै जलविद्युत आयोजनाहरु बनाउन सक्छौं । नेपालीसँग छेलोखोले पैसा छ । उदाहरणका लागि हाम्रै कम्पनी अरुणले केही महिनाअघि जारी गरेको ४ करोडको सेयरमा साढे ६ अर्ब रुपैयाँको आवेदन पर्‍यो । तर, राज्यको उच्च अहोदामा आसिनहरुको कमजोर मानसिकताका कारण विदेशीलाई काखा र स्वदेशीलाई पाखा लगाइरहेको छ । ‘स्वदेशीलाई पखा विदेशीलाई काखा’ नै जलविद्युत क्षेत्रको समस्या हो त ? – स्वदेशी लगानीकर्तालाई दोस्रो दर्जाको नागरिकको व्यवहार गर्ने नीति नै नेपालको जलविद्युत क्षेत्रको विकासको मुख्य बाधक हो । त्यसैले अहिलेको मुख्य आवश्यकता भनेको नेपाली लगानीकर्तालाई पनि विदेशी लगानीकर्तासरह व्यवहार गर्नु हो । विदेशीलाई सरह सुविधा दिने हो भने आगामी केही वर्षमै नेपाली लगानीकर्ताले ३/४ हजार मेगावाट विद्युत उत्पादन गर्न सक्छन् । २ वर्षमा विद्युत उत्पादन गर्नेको बिजुली दुई रुपैयाँ महँगोमा किन्छु भनेर मात्रै सरकारले भन्यो भने यहाँ लगानी ओइरिन्छ । त्यसपछि स्वदेशमा जति पनि उद्योग धन्धा खोल्न सकिन्छ । बढी भएको विजुली छिमेकी देशलाई बिक्री गर्न पनि सकिन्छ । शैलजा आचार्य मन्त्री हुँदा ल्याइएको नीतिका कारण धेरै मान्छेहरु विद्युतमा लगानी गर्न आए । त्यसपछिका मान्छेहरु खासै आकषिर्त हुन सकेका छैनन् । विद्युत उत्पादन गर्नेहरुलाई प्रतिमेगावाट ५० लाख रुपैयाँका दरले राज्यले अनुदान गराउने भनेको अनुदानको फाइल अहिलेसम्म उर्जा मन्त्रालयमै थन्किएको छ । उर्जाले रकम उपलब्ध गराउन अहिलेसम्म अर्थलाई पत्राचार गरेको छैन । यसले राज्यले आफैं निर्माण गरेको नीति कति कार्यान्वयन गर्छ भन्ने देखाउँछ । स्वतन्त्र उर्जा उत्पादक संघले सदस्यहरुको हितका लागि के-कस्ता कामहरु गरिरहेको छ ? – उर्जामन्त्री, उर्जासचिव, विद्युत प्राधिकरणलगायतलाई हामीले भूकम्पपछि निजी क्षेत्रका प्रवर्द्धकहरुको समस्याका बारेमा कुरा राखिसकेको छौं । केही दिनभित्रै अर्थमन्त्री, गभर्नर र अर्थसचिवसँग पनि हाम्रा माग र समस्याहरु राख्ने छौं । आगामी बजेटमा यीयी कुराहरु उल्लेख गर्नुपर्छ भनेर लिखितरुपमै बुझाइसकेका छौं । नेपाली उद्यमीहरुलाई विदेशीसरह हेरियोस् भन्ने मुख्य माग छ । क्षतिग्रस्त आयोजनाहरुले लिएको ऋणको किस्ता परसार्ने र सहुलियत दरमा ऋण उपलब्ध गराउने माग पनि गरेका छौं । त्यस्तै, एउटै निकायबाट सबै काम गर्न पाइयोस् भन्ने अर्को माग छ । त्यसैगरी, अहिले नेपाली सेनाले मात्रै विष्फोटक पदार्थ आयात गरिरहेको छ । अन्य देशहरुमा सयौं निजी कम्पनीहरुले विष्फोटक पदार्थ उत्पादन गर्ने गरेका छन् । नेपालमा पनि नेपाली सेनाको सुरक्षाभित्र रहेर निजी कम्पनीले विष्फोटक पदार्थ उत्पादन गर्न पाउने व्यवस्था गर्न माग गरेका छौं । विष्फोटक पदार्थका लागि अहिले हामी भारतसँग परनिर्भर छौं । रसिया, चाइना, पोल्याण्डलगायतका देशबाट कच्चा पदार्थ ल्याएर हामी नेपालीहरु नै देशभित्रै विष्फोटक पदार्थ उत्पादन गर्न सक्षम छौं । स्वदेशमै विष्फोटक पदार्थ उत्पादन गर्ने कम्पनी नहुँदा जलविद्युत कम्पनीहरुको काम तीब्र गतिमा अघि बढ्न सकिरहेको छैन ।",
    "category": "business"
  },
  {
    "text": "३१,असोज, काठमाडौं । सिटी एक्स्प्रेस मनी ट्रान्सफरले उत्सव एक्स्प्रेस योजनाको पाचौं हप्ताको बिजेताहरु घोषणा गरेको छ । कम्पनीले इलेक्ट्रोनिक लक्की ड्र मार्फत चाँदीका सिक्का तथा ओप्पो फोन विजेताको घोषणा गरेको हो । चाँदीको सिक्का विजेताका रुपमा यम बहादुर दमाई, नन्दा कुमारी गुरुङ्, कल्पना मोक्तान, रमिना खातुन्, सुशिला ढुङ्गाना, बिष्णु मोक्तान, र ममता पुन मगर छनोट भएका छन् । त्यसैगरी, ओप्पो फोन विजेताका रुपमा बिष्णु कुमार मगर र रेफ्रीजेरेटर विजेताका रुपमा देवीसरा रेग्मी छनोट भएकी छिन्। लामो समयदेखि मनी ट्रान्सफर सम्बन्धि सेवा उपलब्ध गराइरहेको सिटी एक्स्प्रेसले समस्त नेपालीको महान चाड दशैं तिहार र छठलार्र्ई लक्छित गर्दै आफ्नो उपहार योजना सञ्चालन गरेकोे छ । कम्पनीले यस पटक आफ्ना उपभोक्ताहरुका लागि ९० दिन सम्म चल्ने उपहार योजना सार्वजनिक गरेको हो । सिटी एक्स्प्रेसका अनुसार उपहार योजना अन्तर्गत उपभोक्ताहरुले दैनिक एक तोला चाँदीका सिक्काहरु, क्याप, टी सर्ट र किरिङ उपहार जित्न सक्छन् । त्यसैगरी साप्ताहिक रुपमा एक जना भाग्यशाली विजेताले ओप्पो मोबाइल र हरेक महिना एक जनालाई एलजी रेफ्रिजिरेटर उपहार प्रदान गरिने छ । उपहार योजनाको अन्त्यमा एक जना भाग्यशाली विजेताले बम्पर उपहारका रुपमा रेनौल्टकोे क्विड आरएक्सएल कार जित्न सक्नेछन् ।",
    "category": "bank"
  },
  {
    "text": "सुनसरी सदरमुकाम इनरुवा नगरपालिका–१० जल्पापुरका अब्दुल रहमानले मेहनतका साथ पाँच कट्ठा जग्गामा धानखेती गरेका थिए । पाँच कट्ठामा लगाएको धानले छ महिनासम्म खान पुग्ने भएकाले उनलाई आफ्नो जग्गा नभए पनि ऐलानी जग्गामा सुर्वणा धान लगाए । तर, त्यो धानबालीलाई केही दिन अगाडि आएको विनाशकारी बाढीले बगाएपछि अहिले उनलाई अब कसरी दिन बिताउने भने चिन्ताले सताएको छ । पाँच कट्ठा जग्गामा लगाएको धानबाट २५ देखि ३० मनसम्म उत्पादन हुने आशा गरेको धानखेती एक्कासी आएको बाढीले बगरमा परिणत गरिदिएपछि अहिले उनी चिन्तित भएका छन् । रहमान जस्तै इनरुवा नगरपालिका–१० का डोमी मन्सुरीको अवस्था पनि उस्तै छ । उनले आफ्नै १० कट्ठा जग्गामा धानबाली लगाए । तर एक्कासी केही दिन अगाडि आएको बाढीले धान बगाएपछि अहिले उनी चिन्तित भएका छन् । ४० हजार रुपैयाँ लगाएर गरेको धानबाली बाढीले बगाएपछि अहिले उनलाई कसरी परिवार चलाउने भने समस्याले सताएको छ । वर्षभरि खान पुग्ने धानको बाली बगाएपछि कसरी वर्षभरि गुजारा चलाउने भने चिन्ताले रहमानलाई पिरोलिरहेको छ । उनीहरु त सुनसरीका लागि उदाहरणका पात्र मात्र हुन् । उनीहरु जस्तै जिल्लाका एक लाख कृषकले लगाएको १७ हजार ५०० हेक्टर क्षेत्रफलको धानखेती बाढीले बगाएको जिल्ला कृषि विकास कार्यालय सुनसरीले जनाएको छ । उक्त धानबाली बाढीले बगाउँदा करीब दुई करोड रुपैयाँ बराबरको क्षति भएको जिल्ला कृषि विकास कार्यालय सुनसरीका प्रमुख राजकान्त झाले बताए । यता जिल्ला कृषि विकास कार्यालय, सुनसरीले बाढीले बगाएको धानखेतीको तथ्यांक संकलन गर्ने काम भइरहेको जनाएको छ । धानखेती बाढीले बगाएको ठाउँमा अब पुनः धानखेती लगाउनतर्फ कृषकलाई प्रेरित गर्ने कृषि विकास कार्यालय सुनसरीका विकास अधिकृत दीपेन्द्र पोखरेलले बताए । उनले तथ्यांक संकलन भएपछि कृषकलाई उचित क्षतिपूर्ति दिलाउनतर्फसमेत पहल गर्ने बताए । त्यसैले धानबाली नष्ट भएका वास्तविक कृषकको विवरण संकलन गरेर राहत दिनेतर्फ सम्बन्धित निकायको ध्यान जान जरुरी छ । रासस",
    "category": "Agriculture"
  },
  {
    "text": "भुवन पौडेल काठमाडौं, ३ फागुन – धितोपत्रको दोस्रो बजारमा सूचीकृत नभएका पब्लिक कम्पनीहरू ओभर द मार्केट (ओटीसी)मा अनिवार्य दर्ता हुनुपर्ने भएको छ । कम्पनी रजिस्ट्रारको कार्यालयले २ साताअघि सर्वसाधारणमा सेयर जारी नगरेका सम्पूर्ण कम्पनीको सेयर कारोबार ओटीसी मार्केटबाट गर्ने निर्णय गरेको हो । ओटीसी नेप्सेकै अनौपचारिक सेयर कारोबार प्रणाली हो, जहाँ दोस्रो बजारमा सूचीकरण हुन नसकेका, सूचीकरणबाट हटाइएका तथा सर्वसाधारणमा सेयर बिक्री नगरेका पब्लिक कम्पनीको सेयर कारोबार हुन्छ । नेपाल धितोपत्र बोर्ड र नेपाल स्टक एक्सचेन्ज (नेप्से)को अनुरोधमा रजिस्ट्रारको कार्यालयले यस्तो व्यवस्था गरेको हो । ओटीसी मार्केट विनियमावलीले ‘दोस्रो बजारमा सूचीकरण हुन नसकेका, सूचीबाट हटाइएका तथा साधारण सेयर जारी नगरेका पब्लिक कम्पनीको सेयर कारोबार ओटीसी मार्केटमार्फत गर्ने’ व्यवस्था गरेको छ । अहिलेसम्म बाध्यकारी नहुँदा रजिस्ट्रारको कार्यालय आफैंले सेयर नामसारी गराउँदै आएको छ । नेप्सेले धितोपत्रको दोस्रो बजार तथा ओटीसी बजार सञ्चालन गर्दै आएको छ । नेप्सेले ०६५ मा सुरु गरे पनि हालसम्म नेपाल बैंकको मात्र कारोबार भएको छ । दोस्रो बजारमा कारोबार हुन नसकेका कम्पनीले ओटीसी मार्केट प्रयोग गरेको देखिँदैन । यो बजारमा कारोबार गर्न आवश्यक कागजातमात्र पेस गरे हुन्छ । तर, कारोबार गरेबापत नेप्सेलाई शुल्क तिर्नुपर्छ । यसअघि पब्लिक कम्पनीमध्ये धितोपत्र बजारमा सूचीकरण नभएका, धितोपत्र बजारले खारेज गरेका तथा आवश्यक सर्त पूरा नगर्दा सूचीकरण हुन नसकेका कम्पनीको सेयर नामसारी गर्ने काम कम्पनीका सञ्चालक समितिको निर्णयअनुसार रजिस्ट्रारको कार्यालयबाटै हुने गरेको थियो । “बिनाशुल्क सेयर खरिद–बिक्री गराई नामसारी गथ्र्यौं, अब ओटीसी मार्केटमा कारोबार भएपछि अभिलेख राख्ने काममात्र गर्छौं,” रजिस्ट्रार प्रेमकुमार श्रेष्ठले भने । विनियमावलीअनुसार ओटीसी मार्केट बाध्यकारी गर्न लागिएको नेप्से महाप्रबन्धक सीताराम थपलियाले बताए । “दोस्रो बजारमा सूचीकृत नहुने सेयरको कारोबार अब ओटीसीमार्फत हुन्छ,” उनले भने, “तत्कालका लागि सेयर कारोबार कागजी रूपमै हुन्छ, केहि समयपछि सिस्टम नै विकास गर्छौं ।” हाल घरायसी नामसारीको व्यवस्था नभएकाले विनियमावली संशोधनका लागि धितोपत्र बोर्डमा पठाइएको उनले बताए । काउन्टर मार्केट चलाएको नेप्से ओटीसीमा भुल्न भने उपयुक्त नहुने जानकारहरू बताउँछन् । नेप्सेले दोस्रो बजारको सबलीकरणका लागि ध्यान दिन जरुरी रहेको उनीहरूको तर्क छ । अन्तर्राष्ट्रिय अभ्यास हेर्दा ओटीसी बजारमा मूल्य निर्धारण भएपछि मात्र पब्लिक कम्पनीले दोस्रो बजारमा सेयर ल्याउँछन् । नेप्सेमा दर्ता नभएका कम्पनी ओटीसीमा अनिवार्य",
    "category": "bank"
  },
  {
    "text": "१० कात्तिक, काठमाडौं । काठमाडौंबाट आफ्ना साथीभाइसँग पहिलोपटक लुम्बिनीका लागि हिँडेकी प्रिया शर्माले आफ्नो प्यारो ‘बोगु’ (कुकुर)लाई आफूसँगै नल्याई विमानस्थल आउनै सकिनन् । उनका परिवारजनले कुकुर प्लेनमा साथ लान पाइँदैन भन्दा-भन्दै पनि अङ्ग्रजी चलचित्रको प्रभावमा परेकी पि्रयालाई जसरी पनि आफ्नो कुकुर सँगै लानु थियो । अन्ततः विमानस्थलका कर्मचारीहरुले कुकुर फर्काएदिए । काठमाण्डौँकी पि्रया त एक प्रतिनिधि पात्र मात्र हुन् । कुकुर तथा अन्य जनावरहरु आफूसँगै जहाजमा लिएर हिँड्न पाइन्छ भनेर देखेको वा सुनेको भरमा नियम र प्रक्रिया नबुझी आफ्ना घरपालुवा जनावरका साथ विमानस्थल पुग्ने यात्रुका लागि विमानस्थल तथा सम्वद्ध एयरलायन्सका कर्मचारीका लागि पनि उत्तिकै सास्ती हुन्छ । नेपालमा पनि, हलिउड फिल्म देखिए झैँ घरपालुवा जनावर आफूसँगै लिएर हवाइयात्रा गर्न पाइन्छ । तर, त्यसका लागि केही प्रक्रियाहरु भने यात्रु तथा एयरलायन्स कम्पनी दुवैले पुर्‍याउनु पर्ने हुन्छ । नेपालमा बुद्ध एयर आफ्नो कार्गो सेवामा घर पालुवा जनावरलाई समेत यात्रुकै गन्तव्यसम्म पुर्‍याइदिने सेवा प्रदान गर्छ । तर, यसका लागि हवाई सुरक्षा र सुविधाका हिसाबले केही नियमहरुको भने पालना गर्नुपर्ने हुन्छ । प्रक्रिया के छ ? विमानबाट आफ्नो घरपालुवा जनावर लाने इच्छा लागेमा सुरुमा बुद्ध एयरको कार्गो कार्यालयमा जानकारी गराउनुपर्छ । आफूले लान चाहेको जनावरको विवरणसहित अगि्रम बुकिङ्ग गराउनु पर्छ । यसले विमानका कार्गोका कर्मचारी तथा चालकदलका सदस्यलाई तपाईँले आफूसाथ लान चाहेको जनावरका बारेमा व्यवस्थापन गर्न मद्दत पुर्‍याउँदछ । “अगि्रम बुकिङ्ग गराउनका लागि तपाईँले आफ्नो टिकट लिएको ट्राभल एजेन्टमार्फत वा बुद्ध एयरको कार्गो कार्यालयको सम्पर्क नं. ०१-४४७७३२१ मा फोन गरेर अगि्रम बुकिङ्ग गराउन सक्ने कम्पनीले जनकएको छ । ‘काठमाडौंभन्दा बाहिरको हकमा अगि्रम बुकिङ गराउनका लागि सम्बन्धित स्थानको बुद्ध एयरको कार्यालयमा सम्पर्क गर्न सक्नुहुनेछ,’ आˆनो सेवाका बारेमा बताउँदै बुद्ध एयरकी कार्गो डिभिजन प्रमुख सम्भवी बस्ताकोटीले बताइन् । दोस्रो चरणमा आफूले साथै लान चाहेको जनावरका लागि लिक नहुने वा लिकेज प्रुफ बाकसको व्यवस्था गर्नु पर्ने हुन्छ । “यस्ता बाकसहरु बजारमा सजिलै किन्न पाइन्छ वा यदि तपाईँले ल्याउन नसकेेको खण्डमा बुद्ध एयरका कर्मचारीहरुले यात्रा अवधिका लागि तपाईर्ँलाई उक्त बाकस विमानस्थलमै उपलब्ध गराउनेछन्,” बस्ताकोटीले भनिन् । यस्ता बाकस भित्र राखेर ६ महिनाभन्दा कम उमेरको कुकुर वा विरालोका बच्चाहरु (बढीमा दुईवटा), वयस्क कुकुर वा विरालोको हकमा बढीमा ९ केजी तौल भएको, विरालो, सुँगा वा अन्य पशुपक्षी वा भर्खरै जन्मिएका कुखुराका चल्लाहरु (जन्मेको एक दिन भित्रमा) तपाईँका लागि पशुहरुको यातायातको प्रबन्ध मिलाइन्छ । यी सबै चरणहरुमा सबैभन्दा महत्वपूर्ण पक्ष भनेका आफूसँगै लान चाहेको पशुको स्वास्थ्य अवस्थाको प्रमाणपत्र हो । यात्रा गर्ने दिनमा १० दिन नकटेको पशुको स्वास्थ्य विवरण उल्लेख गर्ने पशु चिकित्सकले प्रमाणित गरेको प्रमाणपत्र बिना पशुको कार्गो गर्न पाइँदैन । यसका लागि आफ्नो पशु चिकित्सक वा कार्गो कार्यालयको सम्पर्कमा रहेका पशु चिकित्सकबाट सहयोग लिन सकिन्छ । माथि उल्लेख गरिएका सबै शर्तहरु पुरा भए नभएको यकिन गर्नका लागि कार्गोका कर्मचारीहरुले एक चेकलिष्टको प्रयोग गर्छन् । त्यसपश्चात जिउँदो जनवारको लागि स्वघोषणा गरिने सिपर्स फारममार्फत कार्गोका समयमा जनावरको प्राकृतिक कारणले मृत्यु वा घाइते भएमा एयरलाइन्स जिम्मेवार हुने छैन भन्ने फारम भरेर हस्ताक्षर गर्नुपर्छ । यदि यात्राको दौरान पशुको मृत्यु भएमा, उक्त पशुको शवलाई भेटेनरी चिकित्सककोमा जाँचका लागि पठाइन्छ । चिकित्सकले प्रदान गर्ने प्रतिवेदन सबै सम्बन्धित पक्षलाई प्रदान गरिने बुद्ध एयरले जनाएको छ । यी जानकारीहरु कार्गोका कर्मचारी वा विमानस्थलका बुद्ध एयरका कर्मचारीहरुबाट पनि लिन सकिन्छ । कस्तो अवस्थामा घरेलु जनावरहरुको कार्गो हुदैन ? यदि तपाईको घरेलु जनावरलाई कुनै रोग लागेको भएमा वा घाइते वा घाउ चोटपटक लागेको भएमा, पशु गर्भवती भएमा अथवा गन्तव्यको विमानस्थलले त्यस्तो कार्गोका लागि अनुमति नदिएमा जनावरको कार्गो हुदैन । त्यसैगरी, भर्खरै शल्यक्रिया गरिएका वा मृत जनावरको पनि कार्गो हुँदैन । बुद्ध एयरका कर्मचारीहरु सजीव घर पालुवा जनावरको व्यवस्थापनका लागि विशेष रुपमा प्रशिक्षित रेको कम्पनीले बताएको छ । यस्ता कार्गोका कर्मचारीहरुको सहयोगमा र सबै प्रक्रिया पुर्‍याएको खण्डमा तपाईँले आˆनो मनपर्ने जनावरलाई आफूसँगै लान सक्नेछन् । बुद्ध एयर नेपालका अन्य एयरलायन्सको तुलनामा सुरक्षित मानिन्छ । नेपाली आकाशलाई अन्तर्राष्ट्रिय उड्डयन वातावरणको हिसाबमा त्यत्ति सुरक्षित नमानिने भएता पनि बुद्ध एयरको इतिहास र हाल अद्यावधिक गरिएका सुरक्षा संयन्त्रका कारण नेपालमा कम दुर्घटना हुने एयरलायन्सका रुपमा बुद्ध एयरले पहिचान बनाएको छ । साथै, नेपालमा सुरक्षा तथा सञ्चालनका नियमित परीक्षण (अडिट) गर्ने बुद्ध एयर एक मात्र एयरलायन्स हो ।",
    "category": "tourism"
  },
  {
    "text": "वीरगञ्ज, २३ चैत्र । पतञ्जली योग समिति पर्साको कार्यालय बुधवार एक कार्यक्रमका बिच वीरगञ्ज उद्योग वाणिज्य संघका अध्यक्ष एवं पुर्व सभासद् ओमप्रकास शर्माले उद्घाटन गरेका छन । वीरगंज उपमहानगरपालिका वडा नं. १४ श्रीपुर स्थित राधेमाई बिद्यालय प्रांगनमा रहेको कार्यलयको रिबन काटेर प्रमुख अतिथी शर्माले उद्घाटन गरेका हुन् । उक्त अवसरमा कार्यालयमा हिन्दु विधि अनुसार पुजा अर्चना समेत गरिएको थियो । पर्सा जिल्ला अध्यक्ष नसिबलाल सेठको अध्यक्षतामा सम्पन्न उदघाटन कार्यक्रममा नारायणी अञ्चल प्रभारी किसोरी कलवार, चितवन जिल्ला महामन्त्री श्रीकान्त काफले, नारायणी अञ्चल महिला प्रभारी शुशिला काफले, नारायणी अञ्चल युवा प्रभारी होमराज थपलिया, क्षेत्रिय प्रभारी कविता थपलिया, महिला शिक्षक सुशीला देवी, महिला अध्यक्ष रञ्जु उपाध्याय लगायतको उपस्थिति थियो । यसैगरी कार्यालय उद्घाटनको पुर्व सन्ध्यामा बुधवारै बिहान चित्र गुप्त मन्दिर माईस्थानबाट पतञ्जली योग समितिका पदाधिकारीहरुले र्याली समेत निकालेका थिए । रयाली वीरगंज नगर परिक्रमा गर्दै श्रीपुर स्थित राधेमाईमा रहेको कार्यालयमा पुगेर समापन भएको जनाईएको छ ।",
    "category": "politic"
  },
  {
    "text": "नेपालमा एक दशकको अवधिमा आयातीत चकलेटको बजार निकै फैलिएको तथ्यांक छ । भन्सार विभागको आँकडाअनुसार आर्थिक वर्ष ०६४/६५ सम्म ४२ करोड रुपैयाँ बराबरको मात्र चकलेट नेपाल भित्रिन्थ्यो । तर अहिले आयात दर ह्वात्तै बढेको छ । अघिल्लो आर्थिक वर्षमा चकलेट आयात झन्डै ३ अर्ब रुपैयाँमा उक्लिएको छ । आर्थिक वर्ष ०७५/७६ मा चकलेटबाट मात्रै राजस्व ढुकुटीमा १ अर्ब ५३ करोड ४० लाख रुपैयाँ जम्मा भएको थियो । यो आर्थिक वर्ष वैशाखसम्मको १० महिनामा डेढ अर्ब रुपैयाँ बराबरको चकलेट आयात भएको छ ।तर सरकारले भने चकलेटको भन्सार दर नै व्यवसायीलाई लाभ मिल्ने गरी परिमार्जन गरिदिएको छ । अर्थ मन्त्रालयका एक उच्च अधिकारीका अनुसार निश्चित व्यापारिक समूहलाई फाइदा दिलाउन अर्थमन्त्रीले चकलेटको करका दरमा परिवर्तन गराएका हुन् । चकलेट आयातमा विशाल समूहको हिस्सा अन्यको भन्दा उच्च भएको एक स्वदेशी चकलेट उत्पादक कम्पनीका सञ्चालकले दाबी गरे ।विशाल ग्रुपसँग अर्थमन्त्रीको पारिवारिक तहको सम्बन्ध रहेको नेपालले सम्पर्क गरेका अधिकांश व्यवसायी र उच्च सरकारी अधिकारीले बताए ।विशाल ग्रुपका सञ्चालक एवं पूर्वाधार विकास बैंक अध्यक्ष अनुज अग्रवालले भने विशाल ग्रुपले चकलेट आयातमा १५ प्रतिशत हिस्सा मात्रै ओगट्ने दाबी गरे । “यो एकदमै छरिएको बजार छ । नेपालमा कसैसँग पनि तथ्यांक छैन,” उनले भने । तर भन्सार विभागका एक अधिकारीले जनाएअनुसार विशाल ग्रुपको चकलेट आयातमा आधाभन्दा बढी हिस्सा छ ।पूर्वअर्थसचिव शान्तराज सुवेदीको अनुभवमा संसारभर करको दर आफू अनुकूल परिवर्तन गर्न व्यापारीहरू लागिपर्छन् । “त्यो त व्यापारीको विशेषतै हो,” उनी भन्छन्, “करका दरहरू तलमाथि हुन सक्छन् । तर समय र परिस्थिति हेर्नुपर्छ ।”कोभिड– १९ कारण खर्च जुटाउन दबाब भएकाले सरकारले आर्थिक परिचालनको मुख्य स्रोत नै राजस्वलाई मानेको छ । सायद त्यही भएर सरकारले विद्युतीय सवारी साधनलाई समेत विलासी वस्तु मानेर करको दर ह्वात्तै बढाएको छ अत्यावश्यक खाद्यपदार्थ नभई विलासी सामानमै पर्ने भए पनि चकलेटको भन्सार घटाउन अर्थमन्त्री अग्रसर हुनुलाई धेरैले व्यापारी पोस्ने रणनीतिकै रूपमा बुझेका छन् । “राजस्व दरका १५, २०, ३०, ४०, ८० प्रतिशतका विभिन्न तह हुन्छन् । ती तहमा वस्तुको प्राथमिकीकरण गरेर भन्सार दर परिवर्तन गरिन्छ,” सुवेदी भन्छन्, “अहिलेसम्मको जानकारीअनुसार ४० का अन्य सबैलाई छाडेर चकलेटको मात्रै घटाइएको छ, त्यो अहिलेको समय बेठीक हो ।”विशाल ग्रुप र अर्थमन्त्रीबीचको उठबसको फाइदा चकलेटमा मात्रै सकिँदैन । बजेट वक्तव्यको ठीक अगाडि वीरगन्ज भन्सार कार्यालयबाट रातारात ठूलो संख्यामा विद्युतीय गाडी भित्रिए । रोचक के भने विद्युतीय सवारी साधन धमाधम भित्रिँदा पेट्रोल र डिजेलबाट चल्ने एउटै गाडी भित्रिएनन् । १५ वैशाखदेखि १४ जेठसम्म १ सय २२ थान विद्युतीय गाडीको भन्सार जाँचपास हुँदा पेट्रोल र डिजेलबाट चल्ने ८० भन्दा बढी सवारी साधन भन्सारबिन्दुमै छन् ।रातारात आयात हुने विद्युतीय गाडीमा एमजी ब्रान्डका १ सय २० छन् भने दुइटा किया मोटर्सका । एमजी गाडीको नेपालस्थित बिक्रेता प्यारामाउन्ट मोटर्स हो, जसमा मुरारका समूहसँग विशाल ग्रुपको साझेदारी छ । सरकारले १० प्रतिशत रहेको भन्सार महशुल बजेटपछि ८० प्रतिशत पुर्‍याइएको छ । यसबाहेक थप अन्त:शुल्कसमेत तिर्नुपर्छ ।बजेटपछि भारी मात्रामा भन्सार बढाउने सूचना पाएलगत्तै सीमित व्यवसायीले भन्सार बिन्दुमा थन्किएका विद्युतीय गाडी अपर्झट ल्याएको हुन सक्ने भन्सार कर्मचारीको आशंका छ । यस्तो आशंकालाई व्यापारी पोस्ने अर्थमन्त्रीको व्यवहारले समेत झनै बल पुर्‍याएको छ अर्थमन्त्री युवराज खतिवडा तेस्रो पटक बजेट ल्याउने तयारीमा छन् । पहिलो बजेट यथार्थपरक बनाउन खोजे पनि नेकपाभित्रैबाट तीव्र आलोचना खेपेका उनले गत आर्थिक वर्ष ०७६/७७ मा भने लोकरिझ्याइँ बजेट ल्याए तर आगामी आर्थिक वर्ष ०७७/७८ को बजेट कोरोना भाइरसबाट सिर्जित समस्यालाई हल गर्दै अर्थतन्त्र चलायमान बनाउने, स्वास्थ्य क्षेत्र पूर्वाधार विस्तार र स्तरोन्नति, रोजगारी सिर्जना, कृषिसँगै उत्पादनमूलक उद्योगको विस्तारमा केन्द्रित हुने देखिन्छ ।२८ वैशाखको प्रतिनिधिसभा बैठकमा ‘बजेट विनियोजन विधेयकको सिद्धान्त र प्राथमिकतासम्बन्धी (कर प्रस्तावबाहेक) को विधेयक’ प्रस्तुत गर्दै अर्थमन्त्री खतिवडाले भने, ‘कोरोना भाइरसबाट सिर्जित स्वास्थ्य संकट न्यूनीकरण गर्न चालिएका कदमबाट विश्व अर्थतन्त्र नै प्रभावित हुन पुगेको छ । मानव जीवनमाथिको यो संकटले विश्वव्यापी मान्यता र प्राथमिकताहरू पुन: परिभाषित हुन थालेका छन् ।’",
    "category": "politic"
  },
  {
    "text": "प्राकृतिक उपायबाट पनि निको हुन्छ थाइराइड ?थाइराइड एउटा ग्रन्थि हो, जुन सानो पुतली आकारको हुन्छ । घाँटीको अगाडि भाग रुद्रघण्टीको ठीक तल रहने यो ग्रन्थिले थाइरोक्सिन (टी-३) र ट्राइआयोडो थाइरोनिन (टी-४) हार्मोन उत्पादन गर्छ । सोही हार्मोनले नै शरीरका अंगहरुको क्रियाकलापलाई नियन्त्रण गर्छ । थाइराइड ग्रन्थिले आफ्नो सामान्य काम गर्न छाड्दा यसको समस्या हुन्छ ।थाइराइडको समस्या हार्मोन बढी वा कम उत्पादन हुने समस्याले हुन्छ । हार्मोन बढी उत्पादन हुनुलाई हाइपर थाइरोइडिज्म भनिन्छ भने कम हार्मोन उत्पादन गर्ने कामलाई हाइपो थाइरोडिज्म भनिन्छ ।लक्षण शरीरमा थाइराइड हार्मोनको गडबडी भएमा विभिन्न लक्षण देखा पर्न सक्छन् । जस्तै, दुब्लाउने वा मोटाउने, कपाल धेरै झर्ने, शरीरमा पसिना बढी वा कम आउने, निद्रा बढी वा कम लाग्ने, कब्जियत हुने, झाडापखाला लाग्ने, महिनावारी गडबडी हुने, मुटु जोडसँग ढुकढुक हुने, गर्मी बढी हुने वा जाडो हुने, छाला खस्रो हुने, हात काँप्ने, निःसन्तानको समस्या यसमा देखिन्छन् ।नियन्त्रण गर्न औषधि खानै पर्छ ?थाइराइडको समस्या भएमा डाक्टरको सल्लाहअनुसार औषधिको सेवन गर्नुपर्छ । नियमित औषधि सेवन गरेर ३-३ महिनामा महिनामा अवस्था के भयो भनेर फेरि परीक्षण गर्नुपर्छ । कतिपयले जीवनभर नै खानुपर्छ भने कतिपयको १२-१५ महिना औषधि खाएर निको हुन्छ ।रगतको परीक्षणबाहेक कहिलेकाहीं भाइरस तथा अन्य संक्रमणले असर गर्ने भएकाले आफैं निष्क्रिय भएको हो कि अन्य चीजले आक्रमण गरेको हो भनेर एन्टीबडी जाँच गर्नुपर्छ । थाइराइडको भिडियो एक्सरे गर्नुपर्छ । यी सबै परीक्षण गरेपछि औषधि खानुपर्छ कि पर्दैन भन्ने कुरा तय हुन्छ ।थाइराइड नियन्त्रण गर्ने प्राकृतिक तरिका पनि हुन्छ ?थाइराइड नियन्त्रण गर्ने प्राकृतिक उपाय खासै छैन । जीवनशैली परिवर्तन त रोग लागे पनि नलागे पनि गर्नैपर्छ । नियमित व्यायाम, स्वस्थ खानपान, तनाव कम लिने गरियो भने थाइराइड लगायत विभिन्न रोग लाग्नबाट बच्न सकिन्छ । तर थाइराइडको समस्या भइसकेपछि भने खानपान र व्यायामले रोग निको हुँदैन, औषधि नै खानुपर्छ । थाइराइडलाई औषधिबाटै समाधान गर्ने हो । थाइराइड उच्च हुँदा कहिलेकाहीं शल्यक्रिया नै गर्नुपर्ने हुन्छ । कतिपय अवस्थामा रेडियो आयोडिन थेरापी पनि गर्नुपर्ने हुन्छ ।थाइराइडबारे भ्रमकतिपय थाइराइडका बिरामीलाई औषधि खानु हुँदैन भन्ने भ्रम छ । यसले शरीरलाई बिगार्छ भन्ने मान्यताका कारण उनीहरू आयुर्वेदिक उपचारतिर लाग्छन् । तर हाइपो थाइराइडिज्मका बिरामीलाई चिकित्सकले शरीरमा कम भएको हार्मोनलाई नै औषधिको रूपमा सेवन गराइरहेका हुन्छन् । त्यसैले यसलाई नियन्त्रण गर्न औषधि खानै पर्छ ।हार्मोनको गडबडीका कारण थाइराइड हुनेहरूमा निःसन्तानपनको समस्या हुने गर्छ भन्ने भ्रम पनि छ । तर त्यसको समयमै उपचार भएमा त्यो समस्या रहँदैन । यसको कारण निम्तने अन्य समस्यालाई कम गर्न यसको उपचार समयमै गर्नुपर्छ ।थाइराइडको समस्या भएपछि काउली र बन्दाकोभी खान हुँदैन भन्ने भ्रम छ, जुन गलत हो । थोरै मात्रामा खाँदा त्यसले केही हानि गर्दैन । थाइराइड खानपानसँग धेरै सम्बन्ध नराख्ने रोग हो । थाइराइडका बिरामीले आयोडिनयुक्त नुन र सी फुड (सामुद्रिक खाना) बाट जोगिनुपर्छ । बढी आयोडिन र समुद्रबाट निकालिएका खानेकुराको साथै धेरै चिसो र चिल्लो खानेकुरा भने खानु हुँदैन ।व्यायाम गरेमा तथा स्वस्थ खानपानले थाइराइड रोग निको हुन्छ भन्ने भ्रम पनि छ । स्वस्थ रहन नियमित व्यायाम र स्वस्थ खानपान जरुरी त हुन्छ तर थाइराइड रोगमा भने व्यायाम र खानपानले कुनै काम गर्दैन । किनकि यो रोग जीवनशैली र शारीरिक कसरतसँग सम्बन्धित होइन ।(मधुमेह तथा हार्मोनरोग विशेषज्ञ डा.दीपक मल्लसँग अनलाइनखबरकर्मी सुमित्रा लुइटेलले गरेको कुराकानीमा आधारित)",
    "category": "health"
  },
  {
    "text": "काठमाडौं । अब फेसबुकबाटै एक ठाउँबाट अर्को ठाउँमा पैसा पठाउन सकिने भएको छ । भारतको कोटक महिन्द्रा बैंकले सामाजिक सञ्जाल फेसबुकका प्रयोगकर्ताका लागि तत्कालै एक स्थानबाट अर्को स्थानमा पैसा पठाउन सकिने (मनि ट्रान्सफर) सेवा सुरु गरिसकेको छ । उक्त सेवा अब नेपालमा पनि ल्याउन व्यवसायीहरु लागेका छन् । फेसबुकको माध्यमबाट कुनै पनि बैंकमा खाता भएका ग्राहकले अर्को बैंकमा रकम पनि पठाउन सक्ने बताइएको छ । भारतमा कोटक महिन्द्रा बैंकका सामाजिक सञ्जालमार्फत मनि ट्रान्सफर सेवा सुरु गर्ने पहिलो बैंक हो । उक्त बैंकका कार्यकारी उपाध्यक्ष दिपक शर्माले बैंकमा खाता नहुने ग्राहकले पनि कुनै पनि बैंकमा रकम जम्मा गर्न सक्ने बताएका छन् । साथै उनले फेसबुकको माध्यमबाट पैसा पठाउँदा वा जम्मा गर्दा अतिरित्त शुल्क नलाग्ने पनि जानकारी दिएका छन् । भारतमा फेसबुकका प्रयोगकर्ता तीब्र रुपमा बढिरहेका छन् । यो सेवा सुरु गर्न भारतीय राष्ट्रिय भुक्तानी निगम (एनपिसिआइ) को आइएमपिएम प्लेटफर्मको उपयोग गरिने उक्त बैकले जनाएको छ । रकम स्थानान्तरण आइएमपिएसमा जोडिएका २८ वटा बैंकहरुमा हुने बताइएको छ । रकम ट्रान्सफर गर्नेहरुले केपे वेवसाइटमा आफूलाई दर्ता गर्नु पर्ने हुन्छ । फेसबुकबाट एक पटकमा २५ सय र एक महिनामा २५ हजार भारु रकम स्थानान्तरण गर्न सकिन्छ ।",
    "category": "technology"
  },
  {
    "text": "राजविराज, २० पुस । पठानकोट एयरबेसमा भएको चरमपन्थी हमलामा भारतका सात सैनिकको मृत्यू भएको छ भने २० जना सुरक्षाकर्मी घाइते भएको छ । सोही क्रममा सैनिक कार्वाहीमा चार चरमपन्थीको मृत्यू भएको छ । चरमपन्थी हमला प्रधानमंत्री नरेन्द्र मोदीको लाहौर भ्रमणको आठ घण्टा भएको थियो । उक्त हमलापछि दुवै देश बीच आपसी सम्बन्धको विषयमा कुराकानी भएको थियो । भारतीय सैन्य विश्लेषक उदय भास्करका अनुसार पठानकोट हमला गहन योजना पश्चात भएको छ । जसरी सैनिकहरुलाई लक्षित गरी हमला भएको छ, त्यो मामूली चरमपन्थी हमला होइन । भारतका लागि यो आक्रमण युद्धको छाया जस्तै हो । यसको पूरा रूपरेखा छ । मोदीको पाकिस्तान भ्रमण पछि यसरी आक्रमण हुनुलाई समान्य भन्न नमिल्ने विष्लेशकहरुको भनाइ छ । प्रधानमन्त्री मोदीको पाकिस्तान यात्रापछि यस्तो घटनाको कसैले कल्पनासम्म गरिएको थिएन । पठानकोट आसपास क्षेत्रमा सुरक्षा अवस्था कडा पारिएको बिबिसीले जनाएको छ ।",
    "category": "world"
  },
  {
    "text": "२ कात्तिक, लमजुङ (बेसीसहर) । हिमालपारीको जिल्ला मनाङ आन्तरिक पर्यटकको गन्तव्य बन्दै गएको छ । जिल्लामा मोटरबाटो बनेपछि आन्तरिक पर्यटक सवारी साधनबाट आउने क्रम बढेको हो । बिदा मनाउन र घुमघाम गर्नका लागि युवायुवती मोटरसाइकल तथा अन्य सार्वजनिक सवारीसाधन चडेर मनाङसम्म आउने आन्तरिक पर्यटक बढिरहेको मनाङ पर्यटन व्यवसायी समितिका अध्यक्ष विनोद गुरुङले बताए । “मनाङमा अहिले दैनिक काठमाडौँ, पोखरा, बुटवल, चितवन, पाल्पालगायतका स्थानबाट आन्तरिक पर्यटक आउने गरेका छन्” गुरुङले भने “सवारी सञ्चालनमा आएपछि लमजुङबाट पनि मनाङ घुम्न जानेको सङ्ख्यामा उल्लेख्य वृद्धि भएको छ ।” माथिल्लो मनाङसम्म मोटरसाइकलमा पुग्न सकिने भएपछि गन्तव्य मनाङ बनाएर अधिकांश आन्तरिक पर्यटक आएको गुरुङले बताए । पछिल्लो समय मनाङमा पुगेका पर्यटक सजिलै तिलिचो तालसम्म पुग्ने गरेका छन् । “धेरैजसो आन्तरिक पर्यटक तिलिचो जानका लागि आएका छन्, केही चाँहि थोरङला पनि गएका छन्” गुरुङले भने । सडक सञ्जालले मनाङमा पर्यटकको आगमन घट्ने अनुमान गरिए पनि पछिल्लो समय आन्तरिक पर्यटक आगमनमा उल्लेख्य वृद्धि भएको छ । दैनिकजसो विदेशी तथा आन्तरिक पर्यटकको आगमन बढ्न थालेपछि मनाङका पर्यटन व्यवसायी उत्साहित भएका छन् । “सडक बनेपछि पैदलयात्री आउँदैनन् कि भन्ने धेरैको अनुमान थियो” गुरुङले भने “तर अहिले आन्तरिक पर्यटकको ओइरो लागेको छ ।” विश्व प्रसिद्ध थोराङला पासको लागि जाने पर्यटक हिमाली जिल्ला मनाडमा कम्तीमा दुई दिनसम्म बस्ने गर्दछन् । सिजनमा दैनिक २०० को हाराहारीमा आउने पर्यटकबाट स्थानीय व्यवसायीले राम्रै आम्दानी गर्ने गरेका छन् । हिउँ पर्ने र चाक्ला जग्गा जमिन नभएकाले मनाङमा अन्य खेतीपाती हुँदैन । मनाङको मुख्य बाली भनेको फापर, आलु नै हो । त्यसैले त्यहाँका तीन प्रतिशत मानिस मात्रै कृषि पेसामा छन् । मुख्य पेसाका रुपमा मनाङका नागरिकले पर्यटन व्यवसायलाई नै रोजेका छन् । मनाङका ८० प्रतिशत नागरिक पर्यटन व्यवसायमा लागेको बताइन्छ ।",
    "category": "tourism"
  },
  {
    "text": "५ साउन, काठमाडौं । तपाईंलाई नेपालमै पढाइ हुने डेरी टेक्नोलोजीबारे थाहा छ ? यो कस्तो विषय हो र यसको स्कोप कस्तो छ ? भन्नेबारे अधिकांश विद्यार्थी र अभिभावक जानकार नभएको पाइएको छ । त्यसैकारण ११ वर्ष अघि ४ जना विद्यार्थीबाट सुरु भएको डेरी टेक्नोलोजीको अध्ययनमा अझै पनि ठूलो संख्यामा विद्यार्थीहरु आकर्षित हुन सकेका छैनन् । पढेर जागिर पाइँदैन र केही गर्न सकिँदैन भन्ने आम मान्यतालाई चुनौति दिन सक्ने यो कोर्समा विद्यार्थीको आकर्षण कम किन भन्ने अझै गौण छ । तर, यो विषय लिएर पढ्नेहरुले प्राविधिक शिक्षा लिनेहरु प्रायः बेरोजगार बसेको पाइँदैन । नेपालमा यो कोर्स अझै पनि नयाँ जस्तै बनेको छ । विस्तारै यसमा आकर्षण भने बढ्दैछ । तर, तोकिएको कोटामा पनि विद्यार्थी नपाउँदा यसको अध्यापनमा संलग्न प्राविधिक शैक्षिक संस्थाहरु भने समस्यामा छन् । के हो डेरी टेक्नोलोजी ? दूधबाट उत्पादन हुने खाद्य पदार्थबारे गहिरो ज्ञान दिने विषय नै डेरी टेक्नोलोजी हो । त्यस्ता पदार्थको स्वस्थकर उत्पादन, बजारको माग अध्ययन र उत्पादित परिकारले जनस्वास्थ्यमा पर्ने प्रभावबारे थाहा पाउन पनि डेरी टेक्नोलोजीको अध्ययन आवश्यक छ । विषेशगरी स्वस्थकर दूग्धजन्य पदार्थको उत्पादन, गुणस्तर नियन्त्रण र बजार व्यवस्थापनमा यो विषय केन्द्रित हुन्छ । यस्तै दूधबाट विभिन्न दूग्धजन्य पदार्थलाई तयार गर्न यसले पोख्त बनाउँछ । खाद्यान्नको सुरक्षाका लागि यसले प्राविधिक ज्ञान प्रदान गर्छ । अहिले नेपालमा डेरी टेक्नोलोजी अध्ययन गरेका ठूलो जनशक्ति डेरी उद्योगमा कार्यरत छन् । रोजगारीको सम्भावना स्वदेशी जनशक्तिको अभावका कारण नेपाली डेरी उद्योगमा भारतीय प्राविधिकले काम गरिरहेका छन् । नेपालमा फस्टाउँदै गरेको डेरी उद्योगसँगै यस्ता जनशक्तिको माग पनि अझै बढ्ने पक्कापक्की छ । डेरी टेक्नोलोजी बहुउपयोगी र रोजगारमूलक शिक्षा भएको काठमाडौंको बानेश्वरमा रहेको कलेज आफ एप्लाइड फुड एण्ड डेरी टेक्नोलोजी (क्याफोड्याट)की प्राध्यापक सुदर्शना नकर्मी बताउँछिन् । नेपालमा यसको अध्यापन सुरु भएको लामो समय भइसक्दा पनि धेरै विद्यार्थीको यो विषयमा रोजाइमा नपर्नु अनौठो भएको उनको भनाइ छ । ‘मैले यही संस्थाबाट डेरी टेक्नोलोजी पढेर आज यहीँ अध्यापन गराउँदैछु । मेरो सिनियरदेखि सहपाठीहरु आज कोही पनि बेरोजगार छैनन्’ उनी भन्छिन् । उनले अघि भनिन्, ‘स्कोप देखेर कोही थप अध्ययनका लागि विदेश जानुभयो, कोही विभिन्न उद्योग र संस्थाहरुमा क्वाली कन्ट्रोलरका रुपमा काम गर्नुहुन्छ भने कोही आफ्नै बिजनेश सुरु गरेर स्वरोजगार बन्नुभएको छ ।’ उनले भने जस्तै पछिल्लो समयमा डेरी टेक्नोलोजी स्वरोजगार उत्पादन गर्ने शिक्षा बनिहरेको छ । हेटौंमा प्रकाश देबकोटार लवराज देबकोटाले डेरी एण्ड फुड टेक्नोलोजीका अध्ययन गरेर हेटौंडामा पहिलोपटक फ्रोजन मासुको विक्री सुरु गर्न डिलाइट मीट सप सुरु गरे । उनले हेटौंडामा फ्रोजन मासुको स्वस्थताबारे बुझाउन निकै संघर्ष गर्नुपरेपनि अहिले उनीहरुले स्थापना गरेको पसलले गजबको ब्यापार गरिरहेको छ । नेपालमा कृषि नै प्रमुख पेशा भएको नेपालमा डेरी शिक्षाको आवश्यकता छ । नेपालमा दूध पिउनेको संख्या ठूलो छ भने दूग्धजन्य पदार्थको बजार निकै फराकिलो हुँदैछ । कोटा जति पनि छैनन् विद्यार्थी अहिले डेरी टेक्नोलोजी अध्ययन गर्ने विद्यार्थी पर्याप्त छैनन् । क्याफोड्याटमा डिप्लोमा लागि वर्षमा ४० सिट हुन्छ । तर, मुस्किलले १६ जना विद्यार्थी मात्रै यो पढ्छन् । ब्याचलर तहमा पनि पढ्नेको संख्या ठूलो छैन । यसबाट पनि यो विषयमा विद्यार्थीहरु अनविज्ञ रहेको पुष्टी हुन्छ । पछिल्लो समय डेरी व्यवसाय फस्टाउँदै गएकाले नयाँ तरिका र प्रविधिबाट काम गर्न चाहानेहरुका लागि यो महत्वपूर्ण हुने प्राध्यापक नकर्मी बताउँछिन् । अहिले दुग्ध पदार्थको प्रशोधन तथा गुणस्तर व्यवस्थापनका लागि यो शिक्षा अनिवार्य छ । पछिल्लो समयमा व्यवसायिक दूग्ध उत्पादनका लागि पशुपालनको क्रम बढ्दै गएकाले यसमा रोजगारी र स्वरोजगारीको सम्भावना र अवसरहरु पनि बढ्दो छ । क्याफोड्याटले डिप्लोमामा पूर्वाञ्चल विश्वविद्यालयबाट सम्बन्धन प्राप्त गरेर स्नातक तहमा डेरी टेक्नोलोजीको अध्यापन गरिरहेको छ । यो चारवर्षे कोर्स हो । सिटीइभीटी अन्तरगतको डिप्लोमा कोर्स भने तीन वर्षे हो । विभिन्न संस्थाहरुमा यसको अध्ययन भइरहेको छ । तर, सबै संस्थाले कोटाअनुसार पनि विद्यार्थी नहुँदा समस्या भोगिरहेका छन् । खर्च कति लाग्छ ? क्याफोड्याटमा स्नातक तहको चारवर्षे कोर्स अध्ययन गर्न ४ लाख २५ हजार र डिप्लोमाका लागि ३ लाख २५ हजार शुल्क लाग्छ । डिप्लोका् लागि सीटीइभीटीले नै शुल्क तोक्छ । अन्य विषयको तुलनामा यो विषयमा शुल्क महंगो पनि छैन । डिप्लोमा तहमा अध्ययन गर्नेले ३ महिना विभिन्न डेरी उद्योगमै गएर अभ्यास गर्न पाउँछन् भने ब्याचलर तहकाले ४५ दिन प्रयोगात्मक अभ्यासका लागि उद्योगहरुमा काम सिक्छन् । यसबाट विद्यार्थीहरुलाई प्रयोगात्मक ज्ञानको पनि अभाव नहुने प्राध्यापक नकर्मी बताउँछिन् । कसले पढ्न पाउँछन् ? एसएलसी उत्तीर्ण गरेपछि डिप्लोमा तहको डेरी टेक्नोलोजी विषयकोे अध्ययन गर्न पाइन्छ । यसका लागि गणित, अंग्रजी र विज्ञानमा एक ग्रेड अनिवार्य छ । अन्य विषयमा डी र इ ग्रेड आएपनि प्रवेश परीक्षा दिन पाइन्छ । साथै विद्यार्थीले सीटीइभीटीबाट लिइने परीक्षा उत्तीर्ण गर्न भने आवश्यक छ । डिप्लोमा तहको अध्ययन ३ वर्षको हुन्छ र यसलाई ६ सेमेष्टरमा विभाजन गरिएको छ । त्यस्तै, स्नातक तह अध्ययनका लागि विज्ञान विषय लिएर प्लस-टू उत्तीर्ण गरेको हुनुपर्छ । साथै, फूड एण्ड डेरी टेक्नोलोजीमा डिप्लोमा तह उत्तीर्ण गरेका विद्यार्थीले पनि स्नातक तहमा उक्त कोर्स अध्ययन गर्न पाउँछन् । एक पटक तपाईंले पनि यसबारे सोच्ने हो कि ?",
    "category": "economy"
  },
  {
    "text": "अनुदानको मल सरकारले तोकेको मूल्यभन्दा झण्डै दोब्बर बढी मूल्यमा खरीद गर्नुपरेको किसानले बताएका छन् । ‘सरकारले किसानलाई अनुदानमा रासायनिक मलखादको व्यवस्था गरेको छ,’ कृषक वीरे चौधरीले भने – ‘बिक्रेताले चर्को मूल्यमा विक्री गरिरहेका छन् ।’ अनुदानको मल विक्री वितरणको जिम्मा पाएको कृषि सामग्री कम्पनी लिमिटेड र साल्टट्रेडिङ कर्पोरेशनले जिल्लाका सहकारी संस्थामार्फत मलको विक्री वितरण गर्दैआएको छ । आधिकारिक विक्रेताबाट मात्र विक्री गर्नुपर्ने सो मल कैलालीका एग्रोभेटलगायतका व्यापारिक पसलबाट तोकेभन्दा बढी मूल्यमा विक्री भइरहेको छ । मलको विक्री वितरणमा अपनाइएको प्रणाली नै गलत रहेकोले रासायनिक मलमा राज्यले दिएको अनुदान कृषक समक्ष पुग्न नसकिरहेको साल्टट्रेडिङ कर्पोरेशन धनगढीका सहायक महाप्रबन्धक केशवप्रसाद पाण्डे बताउँछन् । कृषि सामग्री संस्थान र साल्टट्रेडिङले आ–आफ्ना अधिकृत विक्रेतामार्फत मल विक्रीको व्यवस्था गर्न सके कृषकले सुलभ मूल्यमा सहज ढंगले मल पाउने पाण्डेको भनाइ छ । मल विक्री वितरणको जिम्मा पाएको यी दुई संस्थाले ५० किलो बोराको अनुदानको युरिया मल ८२६ रुपैयाँ, डिएपी दुई हजार २७६ रुपैयाँ तथा पोटास एक हजार ६७६ रुपैयाँ विक्री मूल्य तोकेकामा बजारमा उक्त मल युरिया प्रतिकिलो ३० रुपैयाँ, डिएपी ६० रुपैयाँ र पोटास ६० रुपैयाँमा विक्री भइरहेको छ । दुवै संस्थाले आफ्ना अधिकृत विक्रेता(सहकारी संस्था)लाई मल विक्री गर्दा प्रति बोरामा १२ रुपैयाँदेखि र ५० रुपैयाँसम्म छूट दिने गरेको छ । सो मल विक्री गर्दै आएका कतिपय सहकारी संस्थाले आफूखुशी मूल्य तोकेर विक्री गर्ने गरेका किसानले बताएका छन् । कृषि सामग्री कम्पनी धनगढीका प्रमुख दुर्गाप्रसाद पाण्डे अनुदानको मलको विक्री वितरण व्यवस्थापनबारे अनुगमन निरीक्षण गरिँदै आएको बताउँछन् ।",
    "category": "Agriculture"
  },
  {
    "text": "अमेरिकाको साउथ क्यारोलाइनास्थित चर्चमा मारिएका ९ जना अफ्रिकी-अमेरिकीमध्ये केहीका आफन्तले आरोपित बन्दुकधारीलाई अदालतमा उपस्थित गराइँदा रुदा-रुदै आफ्ना भनाइ राखेका छन्। उनीहरुले गोरा जातिका डाइलन रुफलाई आफूहरुले माफी दिएको बताए। २१ वर्षीय रुफ, ९ जनाको हत्या गरेको आरोप सामना गर्नका निम्ति पहिलो पटक चार्ल्सटनस्थित अदालतमा उपस्थित भएका थिए। अदालतमा उपस्थित भएका बेला उनले कुनै भाव प्रकट गरेनन्। रुदै मृतककी एकजना छोरीले उनलाई सीधै संबोधन गर्दै भनिन्, & मैले तिमीलाई माफ गरेँ।& एकजना मृतककी आमाले भनिन्, & उनीहरुको आत्मामाथि ईश्वरको दया होस्।& प्रहरीले अफ्रिकी-अमेरिकी चर्चमा बुधबार गरिएको आक्रमणलाई घृणाका कारण भएको अपराधको रुपमा लिएको बताइएको छ। प्रहरीले घृणाका कारण अपराध भएको हुन सक्ने जनाएको छ र, अमेरिकी न्याय मन्त्रालयले उक्त घटना आन्तरिक आतंकवादको उपज भए वा नभएको विषयमा अनुसन्धान गरिएको जनाएको छ। मन्त्रालयले विज्ञप्तिमा भनेको छ, यो समुदायमा त्रास र आतंक फैलाउने उद्देश्यले गोलीकाण्ड गराइएको देखिन्छ र मन्त्रालयले संभावित सबै विषयमा अध्ययन गरिरहेको छ। राष्ट्रपति बराक ओबामाले गोलीकाण्डपछि सबै जातिका मानिसहरुद्वारा देखाइएको एकता र मायाले & बाँकी रहेका घृणाका अवशेषलाई हटाउन सकिने& देखिएको बताए। तर बन्दुक नियन्त्रणबारे अमेरिकाले विचार गर्नुपर्ने उनको भनाई थियो। चार्ल्स्टनस्थित एउटा खेल मैदानमा शुक्रबार भेला भई हजारौं मानिसहरुले प्रार्थना गर्दै र गीत गाउँदै मृतकहरुको सम्झना गरे।",
    "category": "world"
  },
  {
    "text": "रियल सोसिडाडले आइतबार राति एट्लेटिको म्याड्रिडलाई २–२ को बराबरीमा रोकेर स्पेनी ला लिगाको शीर्ष स्थानमा उक्लेको छ । सोसिडाडले दुई गोलको अग्रता लिएपछि एट्लेटिकोका लागि लुइस स्वारेजले दुई गोल गरे ।",
    "category": "sports"
  },
  {
    "text": "३ पुस, काठमाडौं । बैंकहरुमा लगानी योग्य पुँजीको अभाव भएको भन्दै हल्लिखल्ली भएको धेरै भएपनि यसको समाधान निस्कन सकेको छैन् । दीर्घकालिन समाधानको उपायको रुपमा रहेको निक्षेप वृद्धि भएपनि एक महिना यता निक्षेपमा सीमान्तकृत वृद्धि मात्र भएको छ । एक बैंकले दिएको तथ्यांक अनुसार मसिंर २४ गते वाणिज्य बैंकहरुमा १८ खर्ब ४८ अर्ब रुपैयाँ निक्षेप रहेको छ । कात्तिक १९ गतेयता निक्षेपमा १ प्रतिशतभन्दा पनि कम (०.८५ प्रतिशत) ले मात्र वृद्धि भएको छ । कात्तिक १९ गते वाणिज्य बैंकहरुसँग १८ खर्ब ३३ अर्ब रुपैयाँ निक्षेप मात्र रहेको थियो । बैंकहरुमा निक्षेप अभाव हुन थालेपछि यसको प्रभाव बैंकहरुको व्याजदरमा पनि देखिन थालिसकेकेा छ । बैंकहरुले घोषित रुपमा नै व्याज दर ८.५ सम्म दिन थालेका छन् भने ठुला संस्थागत निक्षेपकर्ताहरुमा १२ प्रतिशतसम्म व्याजदर दिने गरी बैंकहरु बोलकबोलमा प्रतिस्पर्धा गरिरहेको बुझिन्छ । यता बैंकहरुले लगानी योग्य पुँजी अभाव हुँदा कर्जामा समेत विस्तार गर्न सकेको देखिदैन । सोही अवधिमा बैंकहरुको कर्जा लगानी मात्रै २ प्रतिशतले वृद्धि भएको छ । तर दुई साता यता बैंकहरुले प्रदान गर्ने कर्जामा ०.७२ प्रतिशत -११ अर्ब रुपैयाँ) र निक्षेपमा ०.०९ प्रतिशत (२ अर्ब रुपैयाँ) ले मात्र वृद्धि भएको छ । बैंकहरुले कर्जा लगानी बिस्तार गर्न लगानी योग्य रकम अभाव हुन थालेपछि सेयर धितोमा दिइने कर्जा र अधिविकर्ष कर्जा (ओडी लोन) जारी गर्नै बन्द गरिएको खबरहरु पनि सार्वजनिक भएका छन् ।",
    "category": "bank"
  },
  {
    "text": "फिल्म : काफल पाक्योनिर्देशक : सावित्री खत्रीकलाकारहरु : जीवन लुईटेल, वर्षा राउत, मुकेश आचार्य यसै साता रिलिज भएर पनि ‘काफल पाक्यो’ पूर्णत: ‘फन्को’ को ह्वीमको सेपमा पर्‍यो । तर दर्शकका लागि फिल्म अनपेक्षित रुपमा मनोरन्जनात्मक लाग्नेछ । फिल्मको मेरुदण्ड नै जीवन अभिनित विष्णुप्रसाद आचार्य पात्र हो । फिल्म घटना प्रधान भएतापनि चरित्रका कारण रमाइलो बनेको छ । पछिल्लो समय नेपाली फिल्मका कथा ग्रामीण जीवनशैली र चरित्र केन्द्रित हुन थालेका छन् । शहरिया दर्शकले पनि यस्ता चरित्रलाई रुचाएको देखिन्छ । गुल्मीका विष्णुप्रसाद राजधानीमा सुब्बाका रुपमा जागिरे भएतापनि गाउँले लवज र चालचलन हटेको छैन । शुद्ध शाकाहारी ब्राम्हण चरित्रको ऊ लप्पन छप्पन जान्दैन । सोझो र इमान्दार छ । गाउँबाट बुबाको फोन आउँछ, ‘छोरा तेरो लागी केटी भेटियो । बिहेका लागि चाहिने सरसामान लिएर तुरुन्त घर आइजो ।’ ४२ जना केटी हेरेर बुबाले गोमासँग बिहे जुराईदिन लागेको खबर पाएपछि विष्णुप्रसाद भोलीपल्टै हवाईमार्ग हुँदै घर जाने हुन्छ । तर फिल्म जीवनको विवाह हुनु अगावै नुमी (वर्षा) सँगको प्रेमकथामा मोडिन्छ । फ्ल्यासब्याकमा नभई तत्कालीन समयमै । जब एयरपोर्टका लागि हिंडेको विष्णुप्रसाद नुमीका कारण उडान छुटाउँछ । घरायशी तनावका कारण विरक्तिएर हिंडेकी नुमीको चरित्र विष्णुप्रसादको भन्दा विपरित छ । बुलेट बाइकमा कुद्नु, रक्सी–चुरोटमा रमाउनु वा परिआए गुन्डालाई आफैं तह लगाउन सक्ने हैसियतकी नुमी सोझो विष्णुप्रसादलाई बिहेका लागि समयमै घर पुर्‍याईदिन तयार हुन्छे । फिल्मको आधा भाग मुलत: सडकमै बुनिएको छ । स–साना घटनाक्रम र त्यसमा विष्णुप्रसादले दिने अनौठो र रमाइला प्रतिक्रियाले दर्शकलाई फिल्मसँग अन्तरनिहित गर्ने सामथ्र्य राख्छ । मुख्य जोडीको केमेस्ट्रीमा मार खाएको भएपनि पटकथा र संवादमा फिल्म सबल देखिन्छ । फिल्मको समापनमा भने कथा केही खुकुलिन पुगेको छ । तर पहिलो फिल्मबाटै सावित्रीले शसक्त निर्देशकीय पारी खेलेकी छन् । फिल्ममा उनको मिहिन काम प्रष्टिन्छ । दीर्घ गुरुङ र दिपक बज्राचार्यले आखाँ नबिझाउने गरी सिनेमाटोग्राफीक ल्यांग्वेज व्यक्त गरेका छन् । फिल्मको दोस्रो भागमा पात्र मनस्थितीमा परिवर्तन आउँछ । यतिबेला विष्णुप्रसादको जीवनमा आएको आमुल परितर्वतलाई फिल्मले तार्किक बनाउनबाट चुकेको छ । ‘नानीदेखि लागेको बानी छुट्न गाह्रो हुन्छ’ भनिएपनि गाउँले चरित्रको विष्णुप्रसाद एकाएक हाईफाई शैलीमा झुल्किनु अस्वभाविक लाग्छ । ‘काफल पाक्यो’ जीवनका अभिनयका दृष्टिकोणले हालसम्मको सबल फिल्म मान्न सकिन्छ । मेरुदण्डकै रुपमा रहेका जीवनले फिल्मलाई हेर्न लायक बनाएका छन् । फिल्मको विषयबस्तुको प्रचार प्रसारमा केही ध्यान दिन सकेको भए ‘काफल पाक्यो’ जायन्ट किलर बन्न सक्थ्यो ।",
    "category": "entertainment"
  },
  {
    "text": "१ वैशाख, काठमाडौं । मेगा बैंकका कर्मचारीहरुले मिर्गौला रोगबाट पीडित आफ्नै सहकर्मीलाई पाँच लाख रुपैयाँ सहयोग गरेका छन् । दुवै मिर्गौलाले काम गर्न नसक्ने भएपछि स्वास्थोपचार गराइरहेका मेगा बैंक क्लियरिङ शाखाका निरोज डंगोललाई मेगा बैंक कर्मचारी युनियनको पहलमा पाँच लाख रुपैंया सहयोग गरिएको हो । मेगा बैंकका सबै कर्मचारीको एक दिनको तलबबाट संकलित ४ लाख ७४ हजार ३ सय ९८ र युनियनका सल्लाहकार तथा पदाधिकारीबाट त्यसमा २५ हजार ६ सय २ रुपैयाँ थप गरी पाँच लाख रुपैंया सहयोग गरिएको हो । मेगा बैंकका प्रमुख कार्यकारी अधिकृत अनिलकेशरी शाह र कर्मचारी युनियनका अध्यक्ष कीर्ति वाग्लेले संयुक्त रुपमा पाँच लाख रुपैयाँको चेक हस्तान्तरण गरे । मेगा बैंकका सिइओ शाहले आफ्नै सहकर्मीलाई सहयोग गर्नका लागि कर्मचारी युनियनले गरेको पहलको प्रशंसा गरेका थिए ।",
    "category": "bank"
  },
  {
    "text": "लोडसेडिङ तालिकाअनुसार ग्राहकलाई सेवा यादव हुमागाई काठमाडौं, ८ पुस – कारोबार गर्न बैंक जाँदै हुनुहुन्छ भने लोडसेडिङ तालिका हेर्नुहोस् है, बत्ती गएको समयमा काम लिएर बैंकमा जानुभयो भने तपाईंले सेवा नपाउन पनि सक्नुहुन्छ । पेट्रोलियम पदार्थको अभाव भएपछि बैंक तथा वित्तीय संस्थाहरूले कारोबार अवधिमा कटौती गर्न थालेका छन् । लोडसेडिङका बेला जेनेरेटर चलाएरसमेत सेवा दिन नसकेपछि कतिपय बैंकहरूले ग्राहकलाई बत्ती आएको समयमा मात्र आउन आग्रह गर्दै सूचनासमेत टाँस्न थालेका छन् । उनीहरूले लोडसेडिङको बेला मुख्य कार्यालयबाटमात्र सेवा दिने गरेका छन् । बढ्दो लोडसेडिङ र भारतीय नाकाबन्दीका कारण इन्धन अभाव भएपछि बैंकहरूले रात्रिकालीन काउन्टर, सार्वजनिक बिदाको दिनमा दिने सेवा बन्द गरिसकेका छन् । यस्तै बैंकहरूको एटीएम काउन्टरसमेत बन्द हुने गरेका छन् । नेपाल बैंकर्स संघका अध्यक्ष तथा एनएमबी बैंकका प्रमुख कार्यकारी अधिकृत उपेन्द्र पौड्याल इन्धन अभाव हुँदा सेवा दिन ग्राहो भएको बताउँछन् । “जेनेरेटर चलाउनका लागि पर्याप्त इन्धन नपाउँदा बैंकहरूले सेवा अवधि घटाएर र अत्यावश्यक सेवा मात्र दिने गरी सञ्चालन भइरहेका छन्,” उनले भने । बैंकहरूको सबै तथ्यांक तथा अपरेटिङ सिस्टम मुख्य सर्भरमै हुन्छ । यही सर्भरबाट बैंकहरूको शाखा र एटीएम सेवा सञ्चालन हुन्छ । सर्भर सञ्चालनका लागि २४ घण्टा बत्ती आवश्यक हुन्छ । इन्धन बचाउनकै लागि सानो जेनेरेटर चलाएर सर्भर सञ्चालन गरिरहेको पौड्यालले बताए । “मुख्य सर्भरमा पावर सप्लाई नभए सिस्टम नै बिग्रन्छ, सानो जेनेरेटर चलाएर सर्भर चलाइरहेका छौं,” उनले भने । इन्धन अभावका कारण विद्युत्को माग उच्च भएको छ । माग उच्च हुँदा विद्युत् आउने समयमा पनि अनियमित हुने गरेको छ । कतिपय स्थानमा भार थेग्न नसकी ट्रासफरमर पड्कँदा लामो अवधिसम्म विद्युत् नआउँदासमेत बैंकका शाखा र एटीएम बन्द हुने गरेका छन् । इन्धन अभावले बैंकहरूलाई कारोबारका लागि रकम ओसारपसार, कम्प्युटर सर्भर सञ्चालन, एटीएम सञ्चालनमा अप्ठेरो परेको बताइएको छ । इन्धन अभाव भएपछि बैंकर्सहरूले राष्ट्र बैंक गुहारेका छन् । तेल माग्दै आयल निगम पुगेका बैंकहरूलाई सिफारिस मागेपछि उनीहरू आपूर्ति, अर्थ मन्त्रालय हुँदै केन्द्रीय बैंक पुगेका हुन् । राष्ट्र बैंकका प्रवक्ता त्रिलोचन पंगेनी आवश्यक इन्धन उपलब्ध गराइदिन सिफारिस गर्ने बताउँछन् । हाल १९७ बैंक तथा वित्तीय संस्थाले ३९६८ शाखा र १७२१ एटीएम काउन्टरबाट सेवा दिइरहेका छन् । ऊर्जासंकटले राजधानीका बैंकलाई समस्या",
    "category": "bank"
  },
  {
    "text": "स्पेनिस क्लब रियल मड्रिडका स्टाइकर क्रिष्टियानो रोनाल्डोकी आमालाई स्पेनका सिभिल गार्डले विमानस्थलमा रोकेका छन् । झोलामा ५५ हजार युरो राखेर स्पेनको मड्रिडबाट घर पोर्चुगल जानका लागेकी रोनाल्डोकी आमा ६१ वर्षकी डोलोरेस आभेरोलाई मड्रिड विमानस्थलमा स्पेनका सिभिल गार्डले रोकेका हुन् । पोर्चुगल जाने तयारीमा रहेकी आभेरोको झोला चेकजाँच गर्दा ५५ हजार युरो भेटिएकाले उनलाई रोकिएको सिभिल गार्डकी प्रवक्ताले बताएकी छन् । कुनै पनि यात्रुले एकपटकमा स्पेनबाट अधिकतम १० हजार युरोमात्रै स्वीकृती नलिइकन लैजान पाउँछन् । रोनाल्डोकी आमा आभेरोले नियमले तोकेको भन्दा ४५ हजार युरो बढी स्वीकृती नलिइ लैजान लागेकाले उनलाई रोकिएको सिभिल गार्डकी प्रवक्ताले बताएकी छन् । विश्वकै सबैभन्दा बढी मुल्य तिरिएका पोर्चुगिज रोनाल्डोकी आमासँग यतीको रकम हुनु सामान्य भएपनि उनले नियमको उल्लंघन गरेकाले रोकिएको विमानस्थलका अधिकारीले बताएका छन् । यो घटना सोमबार भएको समाचार संस्था एएफपीले जनाएको छ",
    "category": "world"
  },
  {
    "text": "२३ वैशाख, काठमाडौं । नेपाल राष्ट्रबैकका गभर्नर डा. चिरञ्जिवी नेपालले मुलुकको सम्मुन्नत आर्थिक विकास हुन नसक्नुको मुख्य दोषी प्रशासनतन्त्र रहेको आरोप लगाएका छन् । मुख्य प्रशासनिक जिम्मा लिएकाहरुको दृष्टिकोणमा परिवर्तन आउन नसक्दा मुलुकले पुरानै अर्थनीतिलाई अंगाल्न बाध्य भएको गर्भनर नेपालको दाबी थियो । राजधानीमा बिहीबार स्वर्गीय डाक्टर भोलानाथ चालिसेका लेखको संग्रहीत कृति अल्पविरामको विमोचन गर्दै गर्भन नेपालले नीति निर्माताको इच्छाशक्ति, स्पष्ट विचार र दूरदर्शिता नभएका कारण मुलुकको सम्मुन्नत विकास हुन नसकेको बताए । समृद्धि फाउण्डेसनले बजारमा ल्याएको अल्पविराम पुस्तकमा स्वर्गीय डाक्टर चालिसेका लेखहरुलाई विभिन्न ८ भागमा वर्गिकरण गरी राखिएको छ । सबै लेखहरु मुलुकको आर्थिक विकास संग केन्द्रीत छन् ।",
    "category": "bank"
  },
  {
    "text": "२०४१ सालमा राजा वीरेन्द्रको मध्यपश्चिमाञ्चल भ्रमणका क्रममा रोल्पाका स्थानीयले गाँजा खेतीमाथि लागेको सरकारी प्रतिबन्ध हट्नुपर्ने माग राखे। गुणस्तरीय गाँजा उत्पादन हुने उक्त क्षेत्रमा अमेरिकी दबाबका कारण एक दशकअघि लागेको प्रतिबन्धका कारण स्थानीय बेखुस थिए। अन्न उत्पादनका लागि खेतीयोग्य जमीनको अभाव थियो। चरम गरिबीको मारमा परेको उक्त क्षेत्र उग्र कम्युनिष्टहरुको पकडमा आएको थियो। राजाको सवारीका क्रममा तत्कालीन प्रशासक तथा राप्ती एकीकृत विकास परियोजना प्रमुख खेमराज नेपालले गाँजाबाट औषधि उत...",
    "category": "entertainment"
  },
  {
    "text": "पाकिस्तानी सैनिकले यहाँका आतङ्ककारीका विरुद्धमा जारी राखेको कारबाहीका लागि पाकिस्तानमा नै बनेका घरेलु ड्रोन (मानवरहित विमान) हरु प्रयोग गर्न थालेको जनाएको छ । उनीहरुले आतङ्ककारीहरुका विरुद्धमा गर्ने कारबाहीका लागि गुप्त रुपमा सूचना सङ्कलनका साथै कारबाहीकै लागि यी यन्त्रहरुको प्रयोग गर्न थालेको समाचारमा जनाइएको छ । पाकिस्तानी सैनिकले उत्तरी वाजिरिस्तानमा ती मानवरहित लडाकू विमानहरु प्रयोगमा ल्याएको समाचारमा जनाइएको छ । पाकिस्तानको राजधानी इस्लामावादबाट प्राप्त समाचारअनुसार ती विमानहरु सोमबारबाटै प्रयोगमा ल्याइएको छ । उत्तरी वाजिरिस्तानमा सोमबार ती ड्रोनलाई प्रयोगमा ल्याइएको छ । उक्त क्षेत्रमा तालिवानहरुले दुःख दिइरहेको पाकिस्तानी अधिकारीहरुले जनाएका छन् । उनीहरुकाअनुसार सो क्षेत्रमा सोमबार पाकिस्तानी सैनिकले ड्रोन प्रयोगमा ल्याएका छन् । पाकिस्तानी सेनाका प्रवक्ता मेजर जनरल असिम बजवाले सोमबार भन्नुभयो पाकिस्तानी सेनाले सोमबारदेखि आफ्नै देशमा बनेका यस्ता ड्रोनहरु प्रयोगमा ल्याएको छ र यसले उनीहरुलाई खोज्ने काममा सघाउने छ । उहाँले सोमबारै उत्तरी वाजिरिस्तानमा गरिएको यस्ता यी विमानको प्रयोगबाट कम्तीमा पनि तीन जना आतङ्ककारी पनि मारिएका छन् । यसअघि अमेरिकी सेनाले यस्ता ड्रोनहरु प्रयोग गर्दा पाकिस्तानमा सर्वसधारणको ज्यान गएको भन्दै सेना तथा प्रभावित क्षेत्रका नागरिकले नै त्यसको विरोध गर्ने गरेका थिए । यो क्षेत्र अफगानिस्तानको सिमानासँग जोडिएको छ । यसरी गरिएको कारबाहीमा परी सो क्षेत्रमा मात्र कम्तीमा पनि तीन हजार ५०० तालिवान मारिएका छन् । यो कारबाहीका क्रममा पाकिस्तानका ३०० जना सेना पनि मारिएका छन् । उक्त क्षेत्रमा पाकिस्तानी सेनाले प्राय हवाई काबारही गर्ने गरेको पाइएको छ ।",
    "category": "world"
  },
  {
    "text": "७ कात्तिक, चितवन । पर्यटकीय नगरी सौराहामा पहिलो सांगीतिक रेस्टुरेन्ट “बलेसी रेस्टुरेन्ट” सञ्चालनमा आएको छ । स्वदेशी तथा विदेशी पर्यिटकहरुको मागलाई मध्येनजर गर्दैै गीत संगीतसहित विभिन्न खानाका परिवारको स्वादको मज्जा एकसाथ लिन नयाँ प्योकजका रुपमा “बलेसी रेस्टुरेन्ट” सञ्चालनमा आएको हो । ‘जंगल सफारी, हात्ती सफारी, डुंगा सयर, जीप सफारी, जंगल बाक, गाडा सयर, थारु नयाँको मज्जा लिँदै आएका पर्यटकहरुले आएका थिए,’ बलेसी रेस्टुरेन्टका सञ्चालक विनोद लोप्चनले भने ‘अब साँगितक मज्जासहितको नेपाली र विदेशी हरेक प्रकार परिकारको स्वादमा पर्यटकहरु रमाउने छन् ।’ नयाँ प्रयोगसहितको रेस्टुरेन्ट संचालनमा “बलेसी रेस्टुरेन्ट” सौराहाकै पर्यटन क्षेत्रमा आधा दशकदेखि सक्रिय युवा उद्यमीहरु विनोद लोप्चन र सुजन भट्टले सांगेतिक रेस्टुरेन्ट सञ्चालनमा ल्याएका हुन् । सिजनल नभई सदाभार बनेको सौराहामा सञ्चालन आएको रेष्टुरेन्ट पर्यटकहरुलाई नयाँ प्याकेजका रुपमा थपिनु सौराहाको पर्यटनमा नयाँ आयाम भएको क्षेत्रीय होटल संघका अध्यक्ष ज्ञानेन्द्रकुमार विष्टले बताए । बलेसीले सौराहामा संगितमा रमाउन चाहाने पर्यटकहरुको मन जित्ने रेष्टुरेन्ट एण्ड बार एशोसिएसन नेपाल -रेवान) सौराहाका अध्यक्ष लालबहादुर भट्ट (राजन)ले बताए । सो रेस्टुरेन्टको एक कार्यक्रमकाबीच नवनायिका मरिस्का पोखरेल र नेपाली युवा उद्यमी मञ्च चितवनका अध्यक्ष निर्देश सेढाईले संयुक्त रुपमा रिबन काटेर उद्घाटन गरेका थिए । रेस्टुरेन्ट संचालक विनोद लोप्चनका अनुसार सुरुमा साताको शुक्रबार, शनिबार र बुधबार गरी तीन दिन सांगेतिक कार्यक्रम हुने माग वमोजिम वढाइनेछ । आन्तरीक पर्यटकलाई मनोरञ्जन दिने उदेश्यले सौराहामा नयाँ प्रयोग गरिएको अर्को सञ्चालक सुजन भट्टले जानकारी दिए । उनका अनुसार रेष्टुरेन्टमा निर्माणमा ३० लाख रुपैयाँ बढी खर्च भएको बताए । यसअघि सौराहामा सांगेतिक रेस्टुरेन्ट थिएन् । रेस्टुरेन्टमा विषेश गरी भारतीय खाना पाइन्छ । सौराहामा ७० वटा रेस्टुरेन्ट तथा करिव १ सय ५० वटा ठुला होटल छन् । रेस्टुरेन्ट संचालक विनोद लोप्चनको अध्यक्षतामा भएको उद्घाटन कार्यक्रममा इलाका प्रहरी कार्यालय रत्ननगरका प्रहरी नायव उपरिक्षक नारायण रञ्जितकार, चितवन राष्ट्रिय निकुञ्जका रेन्जर छत्रवहादुर खड्का लगायतले शुभकामना मन्तव्य राखेका थिए ।",
    "category": "tourism"
  },
  {
    "text": "२४ जेठ, काठमाडौं । जनकपुरमा प्रिमियम बाइक रोयल इन्फिल्डको शो-रुम खुलेको छ । नारायणी मोटर्स जनकपुर क्षेत्रका लागि रोयल इन्पि ??्डको आधिकारिक डिलर बनेको हो । नारायणी मोटर्स शो-रुमको एमभी दुगड ग्रुपका अध्यक्ष मोतीलाल दुगडले उद्घाटन गरे । सोही अवसरमा उनले रोयल इन्पि ??्ड अहिले एउटा लाइफस्टाइल बनिसकेको बताए । उनका अनुसार रोयल इन्फिल्ड एउटा आवश्यक सवारी साधनको रुपमा परिचित भएको छ । शो-रुम उद्घाटनको अवसर पारेर ‘मिथिला राइड’ समेत आयोजना गरिएको थियो । मिथिला राइडमा रोयल इन्फिल्डका बाइकले शहर परिक्रमा गरेका थिए । जनकपुरको मुजेलियामा खोलिएको उक्त शो-रुमबाट ग्राहकहरुले सबै मोडलका रोयल इन्फिल्ड बाइक खरिद गर्न पाउने बताइएको छ । नारायणी मोटर्सले तीन महिनामा ५० बाइक बिक्री गरिसकेको र एक बर्षमा २ सय बाइक बिक्री गर्ने लक्ष्य राखेको छ । प्रत्येक महिना विभिन्न प्रकारका राइड कार्यक्रम आयोजना गरी रोयल इन्फिल्डको बजार प्रवर्द्धन गर्ने बताइएको छ । कार्यक्रममा नारायणी मोटर्सका सञ्चालक डा. अभिशेक गोयन्का र दुगड ब्रदर्स एन्ड सन्सका हेड अफ अपरेसन मेघराज पौडेलको उपस्थिति थियो ।",
    "category": "automobiles"
  },
  {
    "text": "जुम्लाका १९ वडा स्वास्थ्य चौकी विहिन धनबहादुर क्षेत्री असार ८, २०७५ शुक्रवार २०:२३:०५ प्रकाशित 82 Shares जुम्लाका १९ वटा वडा स्वास्थ्यचौकी विहिन छन । एक नगरपालिका सहित ७ वटा गाउँपालिकाका ६० वटा वडा मध्ये १९ वटा वडा स्वास्थ्य चौकीविहीन छन । जिल्ला स्वास्थ्य कार्यालय जुम्लाको तथ्यांक अनुसार जिल्लामा रहेका ८ वटा स्थानीय तहका १९ वडा स्वास्थ्य चौकीविहीन रहेको पाइएको हो । स्वास्थ्यचौकी नहुदा अर्कै वडामा गएर उपचार सेवा लिनु परेको स्थानीयले गुनासो गरेका छन । जुम्लामा एक प्राथमिक स्वास्थ्य केन्द्रसहित ३० वटा मात्र स्वास्थ्य संस्था छन । जिल्लाको चन्दननाथ नगरपालिकामा १० वटा वडामध्ये ३ वडामा मात्र स्वास्थ्य चौकी छन् । त्यसैगरी गुठीचौर गाउँपालिकाको पाँच वडा मध्ये ३ वडामा स्वास्थ्य चौकी रहेका छन् भने अन्य दुई वडा स्वास्थ्य चौकी विहिन रहेका छन् । भएका स्वास्थ्य चौकीबाट पनि प्रभावकारी सेवा नहुने भएकाले प्रयाजसो बिरामीहरु उपचारका लागि महंगो रकम खर्चेर कर्णाली स्वास्थ्य विज्ञान प्रतिष्ठान र जिल्ला बाहिर गएर उपचार गराउने गरेका छन् । सरकारले हरेक स्थानीय तहमा १५ शैयाको अस्पताल बनाउने योजना वुनेको छ । तर जुम्लाका वडामा स्वास्थ्यचौकी समेत नहुँदा नागरिकले आधारभूत स्वास्थ्य सेवा पाउन सकेका छैनन् । ‘मेरो वडामा न वडा कार्यालय, न त स्वास्थ्य चौकी नै छ, यहाँका स्थानीय नागरिक घण्टौँ हिँडेर पुरानै गाविसको कार्यालय र स्वास्थ्य चौकीबाटै सेवा लिन बाध्य छन्,’ पातारासी गाउँपालिका वडा ७ का वडाध्यक्ष लालबहादुर बुढाले भने ‘यहाँका नागरिकलाई स्वास्थ्यका हिसावले संघीयताकोे अनुभुति भएको छैन ।’ जिल्लाका सबै वडामा स्वास्थ्य चौकी नहुँदा गर्भवती जाँच तथा प्रसूति सेवा लिने महिलालाई थप समस्या भएको तिला गाउँपालिकाका स्वास्थ्य शाखा प्रमुख जगदिस नेपालीेले बताए । उनका अनुसार तिला गाउँपालिकाका ९ वडा मध्ये सामुदायीक स्वास्थ्य इकाई र स्वास्थ्य चौकी गरी ८ वटा छन् तर भौगोलिक विकटताका कारण गर्भवती महिला, वालवालिका र बृद्धहरुका लागि स्वास्थ्य चौकीमा पुग्न निकै समय लाग्छ । सबै वडामा सडक पुगेको छैन, सवारी साधनको पहुँच नभएकाले समस्या छ । जिल्लामा २९ वटा स्वास्थ्य चौकी, एक प्रथामकि स्वास्थ्य केन्द्र, १० वटा सामुदायिक स्वास्थ्य इकाई र १ सहरी स्वास्थ्य इकाई रहेको जिल्ला जनस्वास्थ्य कार्यालय जुम्लाले जनाएको छ । एउटै वडामा तिनवटा स्वास्थ्य संस्था जिल्लाका १९ वडामा स्वास्थ्यचौकी नभएको वेला तिला गाउँपालिका वडा ९ मा भने तीन वटा स्वास्थ्य संस्था स्थापना भएका छन् । तिला ९ को रासामालापानी, ढिपु र खा्ेप्रीमा स्वास्थ्य संस्था छन । रासामालापानीमा स्वास्थ्यचौकी छ, भने, ढिपु र खोप्रीमा सामुदायीक स्वास्थ्य ईकाई मार्फत स्वास्थ्य सेवा उपलव्ध भईरहेको छ । जिल्लाको सवै भन्दा दुर्गम क्षेत्र भएकोले सवैको ध्यान वडा नम्वर ९ मा पुगेको स्थानीय वताउँछन । तिला गाउँपालिका स्वास्थ्य शाखा प्रमुख नेपाली राजनैतिक चलखेलले तिन वडा स्वास्थ्य संस्था ९ नम्वर वडामा परेका हुन ।",
    "category": "health"
  },
  {
    "text": "पाँचथर, २२ चैत – ५९औं राष्ट्रिय सहकारी दिवसको अवसरमा मेची पहाडका ९ वटा सहकारी उत्कृट घोषित हुँदै पुरस्कृत भएका छन् । सहकारीका सिद्धान्तलाई परिपालना गर्दै उत्कृष्ट काम गर्ने इलामका ४, पाँचथरका ३ र ताप्लेजुङका २ सहकारी पुरस्कृत भएका हुन् । मेची पहाडका ३ जिल्लामा दर्ता रहेका विभिन्न १८ क्षेत्रका ९३० सहकारीमध्ये उत्कृष्ट ९ सहकारी पुरस्कृत भएका हुन् । यो क्षेत्रमा सबैभन्दा धेरै कृषिमा ३९३, ऋण तथा बचतमा १२८ सहकारी दर्ता छन् जसमध्ये इलामको जनहित कृषि सहकारी, उच्च पहाडी चिया सहकारी, धारापानी दुग्ध सहकारी र प्रगति बचत तथा ऋण सहकारी संघ पुरस्कृत भएका हुन् । त्यस्तै पाँचथरका प्राङबुङ चिया उत्पादक सहकारी, कालीका कृषि सहकारी र विश्वज्योति बचत सहकारी पुरस्कृत भए । ताप्लेजुङका सुनखरी बचत तथा ऋण सहकारी र ताप्लेजुङ बहुउद्देश्यीय सहकारी पुरस्कृत भएका हुन् । आर्थिक विकास र सामाजिक रूपान्तरणका लागि सहाकारी भन्ने मूल नारका साथ ५९ औं राष्ट्रिय सहकारी दिवस पाँचथरको फिदिममा पनि मनाइएको थियो । सोही अवसरमा पाँचथरका सहकारी सञ्चालक नन्दकुमार आङथुपो र इलामकी अमृता राई पुरस्कृत भए । उत्कृष्ट सहकारी व्यवस्थापकमा इलामी आस्मा श्रेष्ठ र उत्कृष्ठ डिभिजन कर्मचारी धनराज खत्री घोषित भए । मेची पहाडका ९ सहकारी पुरस्कृत",
    "category": "bank"
  },
  {
    "text": "गत चैतमा सम्पन्न ०७१ सालको एलएलसी परीक्षामा झण्डै १७ हजार अयोग्य परीक्षार्थी सहभागी भएको पाइएको छ । परीक्षा नियन्त्रक विष्णुबहादुर द्वारेका अनुसार पौने ६ लाख परीक्षार्थी मध्ये करिब १७ हजार परीक्षार्थी अयोग्य पाइएका हुन् । ७५ प्रतिशत हाजिरी नपुगेका र परीक्षा फारम भरेर परीक्षामा अनुपपस्थित भएकालाई परीक्षा नियन्त्रण कार्यालयले अयोग्यको सूचीमा राखेको छ । पनिकाले हाजिरी नपुग्ने र अनुपस्थितको संख्यासमेत यकिन गर्न लागेको छ । त्यसैगरी एक हजार पाँच सय परीक्षार्थी निस्काशितमा परेका नयाँ पत्रिकामा खबर छ । २०७१ सालको एसएलसी परीक्षामा सहभागी हुन नियमित र एक्जाम्टेड गरी पाँच लाख ७४ हजार ६ सय ८५ विद्यार्थीले आवेदन फारम भरेका थिए । तीमध्ये १७ हजार अयोग्य पाइएका हुन् । एसएलसीमा नियमिततर्फ चार लाख २६ हजार दुई सय १४ र एक्जाम्टेडतर्फ एक लाख ४५ हजार एक सउय ८३ परीक्षार्थी थिए । पहिलो पटकको प्राविधिक एसएलसीतर्फ तीन हजार दुई सय ८८ जना परीक्षार्थी छन् । कुल पाँच लाख ७४ हजार ६ सय ८५ विद्यार्थी परीक्षामा सहभागी भएका थिए ।",
    "category": "education"
  },
  {
    "text": "१५ कात्तिक, काठमाडौं । २४ वर्षमा सेयर बजारको आकार करिब १८ खर्ब २० अर्ब पुगेको छ । करिब २६ अर्बको अर्थतन्त्रमा सेयर बजारको हिस्सा लगभग ७१ प्रतिशत छ । अर्थतन्त्रको करिब सात प्रतिशत वाषिर्क सेयर कारोबार नै हुन्छ । कुनै पनि देशको सेयर बजार परिसूचकलाई अर्थतन्त्रको ऐना मानिन्छ । नेपाली सेयर बजारले भने हालसम्म त्यसको छनकसमेत दिन सकेको छैन । ‘बजारमा बैंक तथा वित्तीय संस्थाको प्रभाव बढी रहेकाले पनि यस्तो देखिएको हो । तर, अर्थतन्त्रको आंशिक प्रतिविम्ब बजारले दिन्छ,’ नेपाल सेयर इन्भेस्टर्स फोरमका अध्यक्ष अम्बिका पौडेल भन्छन् ।अहिले एक सय ९६ कम्पनी सूचीकृत छन् । सेयर बजारमा बैंक तथा वित्तीय संस्थाको हिस्सा नै ७० प्रतिशतबराबर छ । सोही क्षेत्र बजारको सूचकका रुपमा देखिनुको कारण पनि त्यही हो । १२ वैशाख ०७२ को विनासकारी भूकम्प र त्यसपछिको नाकाबन्दीको प्रभाव बजारमा खासै देखिएन । यसले नेप्से परिसूचक र अर्थतन्त्रबीच तालमेल नभएजस्तो अनुभूति हुन्छ । आव ०७२/७३ को राष्ट्र बैंकको मौदि्रक नीतिमा उल्लेखित बैंक तथा वित्तीय संस्थाको चुक्तापूँजी वृद्धिसम्बन्धि प्रावधानका कारण वृद्धिको दिशामा अगाडि बढ्यो, बजार । र, साउन ०७३ मा हालसम्मकै उच्च विन्दु १८८१ मा पुग्यो । कतिपयले यसलाई ‘हकप्रद र बोनस’ फोबियासमेत नभनेका होइनन् । अझै अर्थतन्त्रमै टाँसिएको छ नेपाली सेयर बजार, करिब २६ अर्बको अर्थतन्त्रमा सेयर बजारको हिस्सा लगभग ७१ प्रतिशत बैंक तथा वित्तीय संस्थाबाट रकम नथपी बोनस सेयर र बजार मूल्यभन्दा कममा हकप्रद पाइने भएकाले पनि बजारमा लगानी गर्नेको संख्यामा वृद्धि देखिएको हो । त्यस प्रवृत्तिले बजार उकालो लागेको हो । तर, नेपाली बजार पनि अर्थतन्त्रभन्दा फरक धारमा गएको नदेखिएको नेपाल स्टक एक्सचेन्जका उपप्रबन्धक निरञ्जन फुयालको अध्ययनबाट स्पष्ट भएको छ । ‘जर्नल अफ बिजनेस एन्ड म्यानेजमेन्ट’मा प्रकाशित फुयालको अध्ययनमा ढिलोचाँडो नेप्से पनि अर्थतन्त्रसँगै रहने गरेको पाइएको थियो । ‘नेप्सेले कहिलेकाहीं बाटो बिराएको त देखिन्छ तर अन्त्यमा अर्थतन्त्रको अवस्थासँगै यसमा पनि परिवर्तन देखिने गरेको छ,’ फुयाल भन्छन् । उपभोक्ता मूल्य सूचक, रेमिट्यान्स र बैंकको व्याजदरलाई आधार बनाएर उनले अध्ययन गरेका थिए ।",
    "category": "bank"
  },
  {
    "text": "डा. सुमित्रा अमात्यसदस्य, राष्ट्रिय योजना आयोगभूकम्प र नाकाबन्दीका कारण देशको अर्थतन्त्रसँगै विकास प्रक्रिया पनि जर्जर छ । भूकम्पपछि पुनःस्थापना र पुनर्निर्माण गर्नुपर्ने सरकारको दायित्व त छँदै थियो, त्यसमाथी नाकाबन्दी सुरु भयो, जसका कारण मुलुक गहिरो संकटमा फस्यो । त्यसैबीच, सरकार परिवर्तन भयो । सरकार परिवर्तनसँगै पुनर्निर्माण प्राधिकरण गठन प्रक्रिया, सीईयो नियुक्तिजस्ता महत्वपूर्ण कामहरू प्रभावित भए । साथै, सरकारलाई सल्लाह दिने ‘थिङ्क ट््याङ्क’ निकाय भनेर चिनिने राष्ट्रिय योजना आयोगमा पनि स्वभाविक रुपमा पदाधिकारीहरू नयाँ नियुक्त भए । यसअघि, योजना आयोगले प्रभावकारी भूमिका निर्वाह गर्न नसकेको भन्दै यसको औचित्यमाथि नै प्रश्न उठेको पनि थियो । आयोगको पुनःसंरचना हुनुपर्ने मत पनि बलियो छ । योजना आयोगमा अहिले नयाँ नियुक्त भएका सदस्यहरूमध्ये एक हुन्, डा. सुमित्रा अमात्य । आर्किटेक्ट इन्जिनियरिङमा रुसको मस्को इन्स्टिच्युट अफ आर्किटेक्चरबाट विद्यावारिधि गरेकी अमात्य योजना आयोगको भूमिका फितलो भएको स्वीकार्छिन् । पाटन इन्जिनियरिङ कलेजमा अध्यापनरत उनले सिभिल होम्स तीन थानाको हाउजिङलगायत विभिन्न ठाउँका सिटी प्लानिङहरू पनि डिजाइन गरेकी छन् । फोहोरमैला व्यवस्थापन प्राविधिक सहयोग केन्द्रमा कार्यकारी निर्देशक रहिसकेकी उनको कार्यकालमा ल्यान्डफिल्ड साइटको विवादलाई ऐन जारी गरेर सुल्झाइन् । योजना आयोगको भूमिका, कार्यान्वयन प्रक्रिया तथा योजना तर्जुमा प्रक्रियामा देखिएका समस्याबारे अमात्यसँग कारोबारकर्मीद्वय रञ्जित तामाङ र मोहन गुरुङले गरेको कुराकानी : योजना आयोगको सदस्यमा भर्खरै नियुक्त हुनभयो । अहिले के गरिरहनुभएको छ ? मुलुक अफ्ठ्यारो परिस्थितिबाट गुज्रिरहेको बेला म आयोगको सदस्यमा नियुक्त भएको छु । खासगरी, भूकम्प र नाकाबन्दीबाट आएका समस्याबाट मुलुक इतिहासकै जटिल मोडमा आइपुगेको छ । हामीले आयोगमा नियुक्ति लिएपछि झन्डै २० वटा मन्त्रालयको प्रगति विवरण अध्ययन गरिसक्यौं । मन्त्रालयहरूले ‘प्रजेन्टेसन’ दिने क्रम जारी छ । खासगरी विकास निर्माण र बजेट खर्चको प्रगतिबारे जानकारी लिइरहेका छौं । क्षेत्रचाँहि कुन–कुन लिनु भयो ? संस्थागत निर्णय भइसकेको छैन । स्थानीय विकाससँग सम्बन्धित निकायहरूमा बसेर काम गरेको आधारमा संघीय मामिला तथा स्थानीय विकास मन्त्रालय लिन्छु होला । जहाँ समस्या र चुनौती हुन्छ, त्यहाँ काम गर्ने अवसर पनि हुन्छ भन्नेमा विश्वास गर्छु । अहिले ऊर्जा क्षेत्रमा धेरै समस्या छन् । अहिले लोडसेडिङ ११–१२ घन्टा पुगिसक्यो । यसमाथि पनि नबढ्ला भन्न सकिन्न । नीतिगत रूपमै यो समस्याको हल गरिनुपर्छ । त्यसैले मलाई ऊर्जाक्षेत्रमा काम गर्ने इच्छा छ । साथै, स्थानीय विकासमा पनि गर्नुपर्ने कामहरू धेरै छन् । प्लानिङहरू भद्रगोल छन् । सिस्टममा काम हुन सकेको छैन । त्यसैले स्थानीय विकास र ऊर्जाक्षेत्रमा काम गर्ने इच्छ छ । यसबाहेक, वातावरण क्षेत्रमा पनि काम गर्न मन छ । अहिले भर्खरै गठन भएको पशु मन्त्रालयमा पनि गर्नुपर्ने काम धेरै छन् । पशु मन्त्रालय गठन हुँदा धेरै मान्छे आश्र्चयमा परे तर पशुपन्छीको क्षेत्रमा गर्नुपर्ने काम धेरै छन् । यसबारे कसैले सोचेकै छैन । नेपालको समग्र ‘प्लानिङ प्रोसेस’ लाई कसरी विश्लेषण गर्नुहुन्छ ? प्लानिङमात्रै भएर कार्यान्वयन हुँदैन भने त्यसको कुनै अर्थ छैन । यो दिउँसै देखेको सपनामात्रै हो । योजनामात्रै भएर भएन, त्यसका लागि आवश्यक जनशक्ति र स्रोत चाहिन्छ । इच्छाशक्ति पनि हुनुप¥यो । योजना आयोग भनेको मन्त्रिपरिषद्को ‘थिङ्क ट्यांक’ हो । मलुकको विकास प्रक्रियालाई कसरी प्रभावकारी बनाउने भनेर सल्लाह दिन्छौं । अल्पकालीन र दीर्घकालीन योजना लागू गर्न सल्लाह दिन्छौं । योजनालाई सार्थक बनाउन भिजनसहित रणनीतिहरू तय गर्छौं । हामी प्लानिङ गर्छौं, नीतिहरू बनाउँछौं । कार्यान्वयन गर्न मन्त्रालयहरूलाई निर्देशन दिन्छौं । योजना आयोगमा अहिलेचाहिँ कुनै गाउँको सडक, भवन बनाउन मन्त्रालयहरूले सिफारिस दिइरहेजस्तो मात्रै लाग्छ । गर्नुपर्ने काम नगरी सानातिना काममा अल्झिरहेको हो कि भन्ने लाग्छ । अब योजना आयोग परम्परागत ढंगले चल्नु हुँदैन । हामी कति परसम्म जाने भनेर दीर्घकालीन योजनाहरू तयार पार्नुपर्छ । केही दिनमा बनाइसक्ने २–४ लाख रुपैयाँका आयोजनाको सिफरिस दिने होइन, १०–२० वर्षका ठूला र रणनीतिक महत्वका योजनाको तयारी गर्नुपर्छ । अझ ५० वर्षपछि देशका विकास पूर्वाधारहरूको अवस्था कस्तो बनाउने भनेर तयारी गर्नुपर्छ । विकास भन्नाले पूर्वाधारमात्रै होइन, सामाजिक, आर्थिक, सांस्कृतिकजस्ता समाजका विभिन्न क्षेत्रको दीर्घकालीन विकासका योजनाहरू तय गरिनुपर्छ । सरकार परिर्वतनसँगै योजना आयोगका अघिल्ला पदाधिकारीहरूले ल्याएका योजनाहरू पछिल्ला पदाधिकारीहरूले ग्रहण नगर्ने परिपाटी छ । आयोगका सदस्य परिवर्तन भए पनि योजना परिर्वतन नगर्नलाई के गर्नु पर्ला ? सुन जहाँ लगेपछि सुनै हो । यस्तै योजना भनेको योजना नै हो । व्यक्ति परिर्वतन हुँदैमा त्यसको औचित्य सकिने वा बढ्ने हुँदैन । योजना आयोगमा जो आए पनि नागरिकलाई आवश्यक भएर नै आयोजनाहरू बन्ने हो । पदाधिकारी परिर्वतन हुँदैमा योजना परिर्वतन हुन नहुनु पर्ने हो । हाम्रो हकमा सोध्नुहुन्छ भने अघिल्लो कार्यकालका साथीहरूले ल्याउनुभएका राम्रा योजनाहरूलाई निरन्तरता दिन्छौं । रातो किताबहरू अध्ययन पनि गर्दैछौं । तर, सबैखाले योजनाहरू सञ्चालन गर्न पनि नसकिने रहेछ । मैले माथि भनेझैं अति नै साना योजनाहरू पनि रातो किताबमा लेखिएका छन् । ‘फलानो ठाउँबाट फलानोको घरसम्म जाने बाटो’ भन्नेजस्ता आयोजना पनि छन् । कतिपय योजना लेखिएका छन् तर बजेट नै छैन । यस्ता योजनालाई निरन्तरता दिन सकिन्न । राम्रा योजनालाई अघि बढाउँछौं र नराम्रोलाई रोक्छौं । तपाईंले भनेझैं सरकार परिर्वतनसँगै राम्रा योजना पनि रोकिएका छन् । तर, हामीले पार्टीगत हितभन्दा माथि उठ्नैपर्छ । राजनीतिक अभीष्टकै कारण यी समस्याहरू आएका हुन् नि ! हो । एउटा राजनीतिक दल, कुनै समूह, व्यक्तिको स्वार्थभन्दा नागरिकको आवश्यकतालाई केन्द्रमा राखेर काम गरिनुपर्छ । राजनीति भनेकै देशका लागि गरिने हो । सबै ठाउँमा राजनीति भयो भन्ने गुनासो पनि सुन्छौं । तर, म के भन्छु भने, सबै ठाउँमा राजनीति भइदिए हुन्थ्यो । राजनीति भनेको राज्यको नीति बनाउनु हो । राज्यको नीति भनेको सय वर्ष, हजार वर्षको ‘भिजन’ हुनुपर्छ । ताकि केही समयको लागि होइन । राज्य निर्माणका लागि बनेका राम्रा नीतिहरू सबैले अंगीकार गर्न सक्नुपर्छ । र, फलानो पार्टी मेरो, फलानो उसको, फलानो मान्छे मेरो, फलानो उसको भनेर राजनीति धुमिल भएको छ । यसबाट राजनीति माथि उठ्नैपर्छ । जस्तो योजना आयोगलाई कुनै पार्टी, व्यक्ति वा समूहलाई भन्दा पनि नागरिकको सर्वोपरि हितलाई केन्द्रमा राखेर काम गर्ने निकायका रूपमा विकास गरिनुपर्छ । यसका लागि अहिले नियुक्त भएर आएको हाम्रो टिम प्रतिबद्ध छ । अघिल्ला कार्यकालमा सुरु भएका राम्रा कामलाई हामी निरन्तरता दिनेछौं भने हामीले सुरु गरेका राम्रो कामलाई पनि पछिल्ला टिमले निरन्तरता दिनेछन् भन्नेमा विश्वस्त छौं । योजना आयोगले तर्जुमा गरेका योजना कार्यान्वयन भएको देखिँदैन । आयोगको महत्वकांक्षी प्लानिङले हो कि कार्यान्वयन गर्ने निकायहरूको लापरवाहीले यस्तो भएको हो ? दुबै हो भन्छु । आयोगले प्लानिङ गर्दा धरातल प्रस्ट हुनुपर्छ । एउटा योजनाको विद्यार्थीको दृष्टिबाट हेर्दा धेरै आयोजना धरातल प्रस्ट नभई प्लानिङ भएको पाइन्छ । हामीले आज प्लानिङ गर्दा भोलि कार्यान्वयन हुन सक्छ कि सक्दैन भनेर प्रस्ट हुन जरुरी छ । योजना निर्माण हचुवामा बालुवाको घर बनाएजसरी सम्भव छैन । कार्यान्वयन हुनसक्ने आधार नभई अघि बढाइएका योजना जत्ति बल गरे पनि सम्भव हुन्न । हामी भनेको चराले आकाशबाट तल हेरेजस्तै हौं । तल कार्यान्वयन गर्न विषयगत मन्त्रालयहरू, उसका विभागहरू, जिल्ला कार्यालयहरू शाखाहरू हुन्छन् । ती निकायहरूको क्रियाशीलता र आपसी समन्वयले योजना कार्यान्वयन हुन्छन् । योजना कार्यान्वयन प्रक्रियामा अझै पनि परम्परागत शैली हाबी छ । मैले नागरिकले तिरेको करबाट तलब लिन्छु, मैले नागरिकका लागि काम गर्नुपर्छ भन्ने कुराको बोध ब्युरोक्रेसीमा अझै हुन सकेको छैन । सरकार भनेको बालबच्चा, नागरिक भनेको आमा बाबुजस्तै हुन् । नागरिकले सरकारलाई पालिरहेका हुन्छन् । कर्मचारीलाई राष्ट्रसेवक भन्ने नै होइन । नागरिक र कर्मचारीबीचको सम्बन्ध भनेको आमाबुवा र बच्चाबीचको जस्तै हुनुपर्छ । जहाँ सेवक र सेवा भन्ने नै हुन्न । आयोगले ब्यरोक्रेसीलाई उत्तरदायी बनाउन सकिन्न ? सकिन्छ । आयोगले बलियो नीति तर्जुमा गर्ने हो । नीतिबिना पनि काम भइरहेको छ । नीतिगत रूपमा आयोगले मार्गदर्शन दिनुपर्छ । त्यो मार्गदर्शनलाई कार्यान्वयन ग¥यो कि गरेन भनेर हेरिनुपर्छ । कार्यान्वयन प्रक्रियामा आउने समस्यालाई हल गर्नलाई आयोगले नीतिगत समन्वय पनि गर्नुपर्छ । त्यत्ति भएर पनि कार्यान्वयन प्रक्रियामा लापरवाही गर्ने कर्मचारीलाई ‘हायर एन्ड फायर’ को व्यवस्था पनि हुनुपर्छ । नभए हाम्रो देश बन्न धेरै वर्ष लाग्छ । यही संरचनाले गर्न सक्छ कि सक्दैन ? सक्छ । निर्णय गर्ने तहको आत्मबल नभएरमात्रै समस्या आएको हो । अर्को, ब्युरोक्रेसीमा पनि समस्या छ । पहिला ‘सरकारी काम कहिले जाल घाम’ भनिन्थ्यो । त्यसले झारा टर्ने बुझाउँथ्यो । अहिले ‘जा गिर’ भनिन्छ । सरकारी कर्मचारीले जागिर खाएर गिर्ने कुरा महसुस गरे देशको सेवा कसरी गर्न सक्छ ? सरकारी कर्मचारीले सोच्नुप¥यो कि मैले पौने ३ करोड नागरिकले तिरेको राजस्वबाट जीविका चलाइरहेको छु । जे गर्छु, इमानदारीपूर्वक गर्छु । ८ घन्टाको समय गफ गरेर होइन, मैले पाएको जिम्मेवारी निभाएर बिताउँछु भनेर काम गर्नुपर्छ । तोकिएको समयमा इमानदारीपूर्वक काम गर्ने हो भने देशको काँचुली फेर्न असम्भव छैन । प्रान्तमा चाहिँ योजना आयोगको कुनै संरचना रहन्छ कि रहन्न ? रहँदैन । मुलुकको योजना आयोग भनेको एउटै हुन्छ । आयोगको शाखा–उपशाखा हुँदैन । किनकि, यो कार्यान्वयन गर्ने निकाय होइन । सरकारलाई सल्लाह दिने ‘थिङ्क ट्यांक’ निकाय भएकाले योजना आयोग एउटैमात्र रहन्छ । कार्यान्वयन सरकारले हो । त्यसैले कार्यान्वयन गर्न सरकारलाई प्रान्त र स्थानीय निकाय आवश्यक भएको हो । त्यसैले योजना आयोगको प्रान्त वा स्थानीय निकायको संरचना हुन्न । आयोगको एउटै संरचनाले अनुगमन गर्न सक्छ र ! नसक्ने कुरै छैन । अहिले पनि गरिरहेकै छ । आखिर देशको क्षेत्रफल बढेको त छैन नि ! मुलुकको ‘टेरोटोरी’ यही हो । नागरिक, पूर्वाधार, आर्थिक क्षमता, भौगोलिक विविधता यही हो । योजना आयोग नै चाहिँदैन भन्ने एकथरीको तर्क छ । यसबारे तपाइँको धारणा के छ ? योजनाबिना त मुलुक होइन, एउटा गाउँको पनि विकास सम्भव छैन । यतिसम्म कि योजना छैन भने एउटा परिवार होइन, व्यक्ति पनि अघि बढ्न सक्दैन । अँध्यारोमा हिँड्दा गन्तव्यमा पुग्न सक्ने सम्भवाना जत्ति क्षीण हुन्छ, त्यत्तिकै दुर्घटनामा पर्न सक्ने सम्भावना प्रबल रहन्छ । योजना बनाउनु भनेको गन्तव्य निश्चित गरेर जाने बाटो तय गर्नु हो । त्यत्ति मात्रै होइन, जाँदै गर्दा बाटोमा आउन सक्ने बाधा–व्यवधानलाई कसरी हटाउने भन्ने कुरा अझ महत्पूर्ण हुन्छ । योजना बनाउनेप्रति विमति कसैको होइन, योजना आयोगको भूमिका हेर्दा चाहिँ नभए पनि हुन्छ भन्छन् । आयोग यति दयनीय अवस्थामा आइपुगेको मान्नुहुन्छ ? योजना आयोगको कार्यक्षेत्र ठूलो भए पनि काम गर्न नसकेको सत्य हो । कामै नगरेपछि कार्यक्षेत्र जति ठूलो भए पनि किन औचित्यमाथि प्रश्न उठ्नु स्वाभाविक हो । योजना आयोग भनेको सरकारलाई सल्लाह दिने ‘थिङ्क ट्यांक’ निकाय हो । आयोगका पदाधिकारीहरूले सरकारलाई सल्लाह दिने, योजना कार्यान्वयन भए÷नभएको निगरानी गर्नेभन्दा पनि उद्घाटन गर्ने, भाषण गर्ने, मिटिङ बस्नेभन्दा कुनै काम गरेनन् । संवेदनशील भएर देशको दीर्घकालीन योजना निर्माण गर्नेमा कसैको ध्यान गएन । अर्को समस्या भनेको, आयोगका पदाधिकारीहरूको पदावधि छोटो भयो । एउटा टिमले एकखाले ‘भिजन सेट’ गरिएको हुन्छ । सरकार परिवर्तन भइरहने हाम्रो देशमा स्वाभाविक रूपमा पदाधिकारीहरू पनि फेरिन्छन् । नयाँ आएकाले त्यो भिजन ग्रहण नगरी आफ्नै तरिकाले फेरि भिजन ल्याउँछन् । फेिी सरकार परिवर्तन भएर पदाधिकारी फेरिहाल्छन् । अनि, त्यसको असर योजनामा परिरहेको हुन्छ । अयोगका लागि तपाईंको चाहिँ भिजन के छ ? मैले केही भिजनहरू बनाएको छु । हामीसँग अथाह जलस्रोत छ । तर, हामीले ठूलो ऊर्जासंकट झेलिरहेका छौं । पहिलो, हाइड्रोपावर र हाइड्रोजन फ्युल, जसले ऊर्जा संकटलाई दीर्घकालीन रूपमा समाधान गर्न सकियोस् । दोस्रो, नेपालसँग भारत र चीनसँग जसरी उद्योगधन्दा चलाउन ठाउँ पर्याप्त छैन । दुईतिर भारत र चीनजस्ता ठूला छिमेकी राष्ट्र भएकाले त्यसलाई उपयोग गर्न नेपाललाई ‘डिजिटल हाइवे’ बनाउने मेरो लक्ष्य हो । युवाहरूलाई तालिम दिएर दक्ष बनाएपछि रोजगारी यहीँ दिन सकिन्छ । यसका लागि सफ्टवेर प्याकेज निर्माण गर्ने अन्तर्राष्ट्रिय कम्पनीहरू नेपालमा आउन सक्ने वातावरण बनाउनुपर्छ । हामी सरकारका थिङ्क ट्यांकहरू हौं ।",
    "category": "business"
  },
  {
    "text": "ठमेलमा पर्यटकीय स्तरको होटल ‘नेपाली घर’ सञ्चालनमा १७ जेठ, काठमाडौं । ठमेलमा पर्यटकीय स्तरको होटल नेपाली घर बुधबारबाट सञ्चालनमा आएको छ । परम्परागत नेपाली शैलीमा निर्माण भएको यो होटलमा २ वटा सुइट रुमसहित ३६ वटा रुमहरु रहेका छन् । होटलका प्रवन्ध निर्देशक राजु श्रेष्ठका अनुसार यो होटल निर्माण चार वर्ष अघिदेखि सुरु भएको थियो । होटलको भित्री बनावट प्यागोडा शैलीको छ । होटलमा एक्सकुलुसिभ बेड सहितको आरामदायी कोठा , फिटनेस सेन्टर , मिटिङ हल र रेष्टुरेन्ट रहेका छन् । होटलमा २३ वटा हेरीटेज डिलक्स रुम, ६ वटा हेरीटेज डिलक्स कर्नर, ३ वटा हेरिटेज ग्रान्ड डिलक्स र एक-एक वटा मानगृह र कैलाशकुट सुइट रहेको श्रेष्ठ बताउँछन् । साथै होटलका रुममा ४० इन्चका एलइडी टिभी , मिनी बार, कफि टि मेकर , हाइ स्पिड इन्टरनेट सेवा उपलब्ध छ । २०७५ जेठ १७ गते १३:४७ मा प्रकाशित",
    "category": "tourism"
  },
  {
    "text": "९ साउन, काठमाडौं । उपभोक्ताको विश्वसनियताको लागि प्रविधियुक्त तौलने मेसिन प्रयोग गर्ने व्यापारीले अब पसलमा ढक राख्नुपर्ने भएको छ ।नेपाल गुणस्तर तथा नापतौल क्षेत्रीय कार्यालयले यसै महिनादेखि लागू हुने गरी ढक राख्न व्यापारीलाई निर्देशन दिएको हो । क्षेत्रीय कार्यालयका प्रमुख शशीभूषण यादवले तौलने यन्त्रमा मानिसले मिटर बिगारेर ठगी गरिरहेको उजुरी कार्यालयमा आउन थालेपछि निर्देशन दिइएको बताए । “विभागले प्रत्येक क्षेत्रीय कार्यालयलाई गतवर्ष नै निर्देशन दिए पनि यस वर्र्षदेखि अनिवार्य लागू हुनेगरी काम अगाडि बढाएका छौँ,” उनले भने। प्रत्येक व्यापारीले तौलने यन्त्रसँगै ढक नराखे कानुन बमोजिम कारबाही गरिने यादवले बताए । साउन एक गतेदेखि अहिलेसम्म एकसय जनाभन्दा बढीले क्षेत्रीय कार्यालयमा तौलने यन्त्र ल्याएर नापजाँच गरी ढक राखिसकेको कार्यालयले जनाएको छ । हाल क्षेत्रीय कार्यालयअन्तर्गतका जिल्लामा ५० हजार व्यापारीले नापतौल दर्ता गरेर सञ्चालनमा ल्याइसकेका छन् । कार्यालयले हाल काठमाडौँ उपत्यकालगायतका ९ जिल्लामा ३० वटा अधिकृत बिक्रेतालाई इजाजत दिएको छ । ती अधिकृत बिक्रेतामार्फत सम्पूर्ण नापतौल प्रयोग गर्ने व्यापारीलाई ढक राख्न पत्राचारसमेत गरेको कार्यालयले जनाएको छ ।",
    "category": "economy"
  },
  {
    "text": "काठमाडौं, १४ साउन । उद्योगमन्त्री सोमप्रसाद पाण्डेयले देशका विभिन्न स्थानमा रहेका पेट्रोलियम पदार्थको उत्खनन्का लागि राष्ट्रिय तथा अन्तर्राष्ट्रिय तहका उद्योगीसँग छलफल भइरहेको बताए । घरेलु तथा साना उद्योग विकास समितिअन्तर्गत एकीकृत कर्मचारी सङ्घको छैठौँ केन्द्रीय अधिवेशनको उद्घाटन गर्दै मन्त्री पाण्डेयले स्वदेशी स्रोत साधनलाई उपयोग गरी राष्ट्र निर्माणको कार्य अगााडि बढाइने बताए । मुलुकमा आर्थिक समृद्धि कायम गर्न देशमा औद्योगीकरण गर्नुपर्नेमा उनले जोड दिए । शनिबारसम्म चल्ने अधिवेशनमा ४८ जिल्लाका एक सय बढी प्रतिनिधि सहभागी छन् । अधिवेशनमा संविधानअनुसार मुलुकमा कायम भएका सङ्घीय संरचना अनुकूल कर्मचारीको व्यवस्थापन तथा उनीहरुको क्षमता अभिवृद्धिका लागि समयसापेक्ष तालिमको प्रबन्ध गर्नुपर्ने, कर्मचारी तथा व्यवस्थापनका बीच हुने तिक्तता न्यूनीकरणका विषयमा छलफल हुने बताइएको छ । ‘पेट्रोलियम पदार्थ उत्खनन्का लागि उद्योगीसँग छलफल जारी’",
    "category": "economy"
  },
  {
    "text": "१६ साउन, काठमाडौं । तीजको अवसर पारेर मेगा बैंकले महिलाहरुका लािग ‘मेगा नारी सिर्जनशील बचत खाता’ विशेष योजना ल्याएको छ । उक्त खातामा महिलाहरुले न्यूनतम ५ सय मौज्दातमा खाता खोल्न सक्छन् । उक्त खाता खोली भिसा डेबिट कार्डबाट गरिने सम्पूर्ण खरिदमा २ प्रतिशत र भिसा डोमेस्टिक क्रेडिट कार्डबाट गरिने सम्पूर्ण खरिदमा ५ प्रतिशत नगद फिर्ता गरिने बैंकले जनाएको छ । यो खातामा बाषिर्क साढे ३ प्रतिशत बाषिर्क व्याज प्रदान गर्ने बैंकले जनाएको छ । खाता खोलेबापत बैंकले भिसा कार्ड, एकाउन्ट विवरण सुविधा, मोबाइल बैंकिङ सेवाका साथै चेकबुक, अनलाइन बैंकिङ भने निःशुल्क दिने बताइएको छ । सेफ डिपोजिट लकर र डिमाण्ड ड्राˆटमा २५ प्रतिशत छुटको व्यवस्था रहेको यो योजना सीमित अवधिसम्म मात्र संचालन गर्ने बैंकले जनाएको छ ।",
    "category": "bank"
  },
  {
    "text": "एक अध्ययनले महिलाको मस्तिष्क पुरुषको भन्दा बढी सक्रिय हुने बताएको छ । महिला मस्तिष्क मुख्य रूपले आवेग नियन्त्रण, ध्यान केन्द्रित, भाव र तनावको क्षेत्रमा बढी सक्रिय हुने बताइएको हो । ४६ हजार ३४ वटा मस्तिष्कको इमेजिङ अध्ययन गरेर तयार पारिएको उक्त अनुसन्धान जर्नल अफ अल्जाइमर डिजिजमा प्रकाशित भएको हो । उक्त अध्ययनले महिलाको मस्तिष्क पुरुषको दाँजोमा केही क्षेत्रमा बढी सक्रिय पाइएको थियो । लिंगमा आधारित मस्तिष्कको भिन्नता बुझ्नलाई यस अध्ययन महत्त्वपूर्ण मानिएको छ । पुरुष र महिला मस्तिष्कबीचको यस्तो भिन्नताको पहिचान अल्जाइमर रोग जस्तो मस्तिष्कसँग जोडिएको विषयलाई लैंगिक आधारमा बुझ्न महत्त्वपूर्ण मानिएको छ । महिलाको मस्तिष्क मुख्य रूपले आवेग नियन्त्रण, भावुकता, ध्यान र तनावको क्षेत्रमा बढी सक्रिय फाइदा पुरुषको मस्तिष्क भने दृश्य र समन्वयन केन्द्रमा बढी सक्रिय देखिए । अध्ययनमा १ सय १९ स्वस्थ व्यक्ति र मस्तिष्कको आघात, वाई पोलर डिजअर्डर, मनोदशा विकार, सिजोफ्रेनिया भएका विभिन्न २६ हजार ६ सय ८३ बिरामीलाई समेत सामेल गरिएको थियो । यी विषयमा एकाग्रतावाला काम गर्दा समय जम्मा १ सय २८ मस्तिष्क क्षेत्रको विश्लेषण गरियो । मस्तिष्कको विकारले पुरुष र महिलालाई फरकफरक तरिकाले प्रभावित गर्ने पनि अध्ययनले देखाएको थियो । महिलामा उल्लेखनीय रूपले अल्जाइमर रोग, अवसाद र तनाव विकारको दर बढी देखियो भने पुरुषमा एडीएचडीको दर र आचरणसम्बन्धी समस्या बढी देखिएको हो । अध्ययनमा के पाइयो भने, महिलामा प्रिफन्टल कर्टेक्स रगतको प्रवाहको कारण सहानुभूति, अन्तरज्ञान, आत्म नियन्त्रण, चिन्ता र सहयोगको क्षेत्रमा बढी शक्ति प्रदर्शित गर्छ । प्रि–फ्रन्टल कर्टेक्समा रगतको प्रवाहमा वृद्घिले गर्दा बढी चिन्ता, उदासी रोग, अनिद्रा, खानपानमा असन्तुलन पाइने गर्छ ।",
    "category": "health"
  },
  {
    "text": "१२ कात्तिक, काठमाडौं । चालु आव २०७४/७५ को पहिलो त्रैमाशमा सानिमा बैंकको नाफा करिब २७ प्रतिशतले वृद्धि भएको छ । बैंकको नाफा २६.८१ प्रतिशतले बढेर ३४ करोडमा पुगेको छ । गत आवको बैंकले पहिलो त्रैमाशमा २७ करोड रुपैयाँ नाफा आर्जन गरेको थियो । बैंकको सञ्चालन नाफा भने करिब ११ प्रतिशतले बढेर ४९ करोड रुपैयाँ पुगेको छ । बैंकको खुद व्याज आम्दानी भने ११.५६ प्रतिशतले मात्र बढेको छ । यो रकम ५९ करोड रुपैयाँ पुगेको छ । त्यस्तै, बैंकले फि, कमिसन, अन्य आम्दानी र विदेशी मुद्राको विनिमयबाट २३ करोड रुपैयाँ आर्जन गरेको छ । यो रकममा ४७ प्रतिशतको वृद्धि हो । बैंकको निक्षेप ३१.३४ प्रतिशतले बढेर ६४ अर्ब ४८ करोड रुपैयाँ पुगेको छ भने कर्जा २८ प्रतिशतले वृद्धि भएर ५७ अर्ब पुगेको छ । बैंकको निक्षेपको तुलनामा कर्जाको अनुपात ८९ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७९.१७ प्रतिशत रहेको बैंकको वित्तीय विवरणमा उल्लेख छ । बैंकले सहायक कम्पनीहरुमा समेत लगानी गरेकोले प्रथमिक पूँजी कम देखिएको र यसले गर्दा यो अनुपात ७९ देखिएको प्रमूख कार्यकारी अधिकृत भुवन दाहालले बताए ।",
    "category": "bank"
  },
  {
    "text": "लेजर विकिरण छालाको बाहिरी माध्यमबाट रोगको लागेको अंगमा पठाएर यसको उपचार हुन्छ । कुनै पनि अंगमा घाउ हुनु, दुख्नु, सुन्निनु भनेको त्यो अंगमा भएको कोषिका बिग्रिनु हो । थेरापीले विभिन्न कारण खराब हुन पुगेको कोषिकालाई सक्रिय पार्छ । त्यस्तै रक्तसञ्चार कम भएमा रक्तनली खोलिदिने, सुन्निएको अंग निको पार्ने लगायत काम गर्छ ।शल्यक्रियाभन्दा उपयोगी यसको काम रोगअनुसार हुन्छ । जस्तै, पाइल्स हुँदा मलद्वारको छेउमा रगतको नसा फुलेर छाला ठूलो भएर आउने वा कसैमा दिसा गर्दा छेउमा मासु फुलेर आउने गर्छ । त्यस्तो अवस्थामा पलाएको डल्लो आएको भागलाई लेजर प्रविधिले सुकाउने काम गर्छ ।त्यस्तै, फिस्टुला भएकोमा दिसा गर्ने ठाउँमा छुट्टै नली बनेर आउँछ । चिरफारबाट त्यस नलीको शल्यक्रिया गर्दा दिसा रोक्ने क्षमता कम हुन सक्छ भने लेजर थेरापीबाट गर्दा अनावश्यक नलीको मात्र उपचार हुने हुँदा दिसा रोक्न सक्ने क्षमतामा कुनै असर गर्दैन । कुनै भाग काटेर फाल्नुपर्ने अवस्थामा पनि यो थेरापी स–साना प्वाल पारिने हुँदा घाउ र दुखाइ नै कम हुन्छ । घाउ र दुखाइ कम हुने हुँदा लेजर थेरापी गरेकै दिन बिरामीले डिस्चार्ज पाउँछन् ।पाइल्स, फिस्टुलाजस्ता रोगमा उपयोगी पाइल्स, फिस्टुलाजस्ता मलद्वार वरपर देखिने समस्या दोहोरिन पनि सक्छ । अझ पाइल्स त शतप्रतिशत निको हुन सक्दैन । फिस्टुला भने ७० देखि ८५ प्रतिशतमा ठीक हुन्छ । रोगको प्रकृति जटिल र धेरै पुरानो हुनेमा दोहोरिन सक्छ । त्यही उपचार चिरफार गर्दा झनै ठूलो घाउ हुने र असर पनि त्यही अनुसारको हुन्छ, जुन लेजर थेरापी गर्दा कम हुन सक्छ ।कुनै नकारात्मक असर ?कुनै पनि अंगमा रोग लाग्दा त्यही रोगमै मात्र यसको प्रयोग हुने भएकाले वरपरको अन्य अंगमा घोच्ने, हल्लाउने र काटिने जस्ता गतिविधि हुँदैन, जसकारण साइड इफेक्ट कम हुन्छ । सानो घाउ र छोटो समयमा निको हुन सक्ने भएका कारण यसको प्रतिफल अन्य विधि भन्दा छिटो र राम्रो छ । थेरापी न्यून विकिरणमा गरिने भएकाले जटिल असर देखिंदैन ।कसलाई बढी प्रभावकारी ?यो थेरापी जुनसुकै उमेर समूहमा गर्न सकिन्छ । यद्यपि गर्भावस्थाका महिलाका, रक्तअल्पता र क्यान्सरका बिरामीमा यो थेरापी प्रभावकारी हुँदैन । आँखामा लेजर थेरापी गर्नुहुँदैन ।खर्च कति ?यसमा लेजर फाइबरको प्रयोग गर्नुपर्छ, जुन ६ जना भन्दा बढी बिरामीमा प्रयोग हुँदैन । त्यसैले यो लेजर फाइबरको मूल्य ६० हजार रुपैयाँ पर्ने महंगो उपकरण नै धेरैमा प्रयोग नआउने हुँदा यो सेवा अन्य शल्यक्रिया विधिभन्दा खर्चालु छ । रोगअनुसारको खर्च निर्धारण हुने भएकाले ५० हजारदेखि एक लाख रुपैयाँसम्म यसको शुल्क लाग्ने गर्छ ।लेजर प्रविधिबारे व्यक्तिमा सजगता बढेको छ । जसले गर्दा खर्चको हिसाबले महंगो भए पनि चिरेर बिना नै उपचार हुने भएकाले लेजर प्रविधि नै धेरैको रोजाइमा छ ।अभिभावकहरूको पहिलो जिम्मेवारी आफ्ना बालबालिकाको गाँस, बास र कपास जस्ता आधारभूत आवश्यकता मात्र होइन, स्वास्थ्य, शिक्षा र सुरक्षा पनि परिपूर्ति गर्नु हो । बालबालिका सम्पूर्ण रूपमा अभिभावकसँग निर्भर हुन्छन् । धेरै साना बालबालिकाले आफ्ना आवश्यकता र चाहना अभिभावकलाई खुलेर बताउन सक्दैनन् ।त्यसैले अभिभावक आफैं सचेत भएर बालबालिकाको आधारभूत आवश्यकता पूरा गरिदिनुपर्छ । बालबालिकाको शारीरिक र मानसिक स्वास्थ्य विकास, बौद्धिक क्षमता वृद्धि, सही–गलत चिन्ने, भविष्य पहिल्याउने बाटो रोज्न सक्ने आधार नै आधारभूत आवश्यकता हो ।२. भावनात्मक विकासमा सहयोग बालबालिका आफ्नो भावनालाई रोएर, हाँसेर, चिच्याएर, कराएर, रिस देखाएर आफ्नो मनमा भएको संवेग व्यक्त गर्छन् । आमाबाबु, परिवार र छरछिमेकीबाट सधैं माया र स्नेह पाइरहूँ भन्ने चाहन्छन् । माया, ममता, स्नेह, स्याबासी, प्रोत्साहन बालबालिकाको संवेगात्मक विकासका आवश्यक तत्व हुन् । यदि आशा गरेजस्तो माया स्नेह पाएनन् भने उनीहरूको संवेगात्मक सन्तुलन गुम्छ ।",
    "category": "health"
  },
  {
    "text": "पशुपालनको क्षेत्रमा काम गर्दै गरेको अन्तर्राष्ट्रिय गैर सरकारी संस्था हेफर इन्टरनेशनलले नेपालमा काम गरेको २० वर्ष पूरा भएको छ । २० औं बार्षिकोत्सवको अवसरमा आयोजित पत्रकार सम्मेलनमा हेफर इन्टरनेशनलका प्रमुख कार्यकारी अधिकृत पाईरे फरारीले नेपालमा संस्थाले हासिल गरेको उपलब्धी विश्वभरका लागि प्रशिक्षण केन्द्रको रुपमा विकास भएको बताए । सिईओ फरारीले नेपालबाट विश्वका धेरै देशले सिक्न सक्ने बताए । ‘पशु पंक्षीहरुलाई सन्तुलित आहार व्यवस्थापन हुन नसक्दा किसानहरुले अपेक्षित फाइदा लिन नसकिरहेको सन्दर्भमा हेफरले किसानलाई प्रविधि विकास गरेर हस्तान्तरण गर्न सफल भएका छौं ।’ हेफरका प्रमुख कार्यकारी अधिृकत फरारीले भने, ‘नेपालका ११ हजार परिवार गरिब किसानले यसबाट लाभ लिन सफल भएका छन् ।’ आगामी केही वर्षमा नेपालको कूल ग्राहस्थ उत्पादनमै देखिने गरी हेफर नेपालले प्रगति गर्ने दावी सिईओ फरारीले गरेका छन् । २० वार्षिकोत्सव समारोहमा आयोजित पत्रकार सम्मेलनमा फरारीले भने, ‘हामी अर्को चरणमा प्रवेश गर्दैछौं, आगामी ३ देखि ५ वर्षभित्रमा नेपालको मासु आयातमा यसले नतिजा देखाउनेमा म विश्वस्त छु ।’ अमेरिका मुख्यालय रहेको हेफर इन्टरनेशनल नेपालमा स्थापनाकालदेखि नै पूर्ण रुपमा नेपालीहरुको नेतृत्वमा सञ्चालित रहेको जानकारी पत्रकार सम्मेलनमा दिइयो । पत्रकार सम्मेलनमा हेफर इन्टरनेशनलका बरिष्ठ कार्यक्रम उपाध्यक्ष डा. महेन्द्रनाथ लोहनीले किसानलाई व्यवसायिक हुन संस्थाले भूमिका खेलेको उल्लेख गर्दै यसअघि हचुवाको भरमा बिक्री हुने पशुपंक्षि संस्थाले चलाएको अभियानपछि जोखेर बिक्री गर्ने पद्धतिको विकास भएको र यसबाट किसानले सही मूल्य पाउन सहज भएको जानकारी दिए । पत्रकार सम्मेलनमा हेफर इन्टरनेशनल नेपालका कन्ट्री डाइरेक्टर शुभ महतोले संस् करिब दुई लाख थाले नेपालको ४१ जिल्लाका ५० हजार जनाले लाभ लिएको बताउँदै आर्थिक विकास, समुन्नत जिविकोपार्जन र खाद्य तथा पोषण सुरक्षामा उल्लेखनीय काम गरेको जानकारी दिए । सामाजिक शसक्तिकरण र संस्थागत सुदृढिकरण तथा दिगो उत्पादन र व्यवस्थित बजार प्रणालीलाई मुख्य आधार मानेर काम गर्दै आएको संस्थाले ‘मूल्यमा आधारित सर्वाङ्गिण सामुदायिक विकास’ लक्ष्य प्राप्तिको लागि अघि बढिरहेको कन्ट्री डाइरेक्टर महतोले बताए । साथै डाइरेक्टर महतोले संस्थामा दुई सय ९ वटा सहकारी आबद्ध भएर काम गरिरहेको जानकारी दिँदै यस पटकको दशैंमा हेफरमा आबद्ध भएका किसानबाट उत्पादित करिब २५ हजार खसी बजार बिक्रीको लागि गएको जानकारी समेत दिए । संस्थाका कार्यक्रम निर्देशक डा. तिर्थराज रेग्मीले किसानलाई बाख्रा उपहार दिने संस्थाको नीति भएको जानकारी दिँदै अन्य संस्थाले जस्तो सापटी दिने प्रक्रिया नरहेको फिर्ता गर्नु नपर्ने बताए । उनले उपहार दिने संस्कृतिको विकास गर्न संस्थाले भूमिका खेलिरहेको समेत बताए । डा. रेग्मीले सन् २०२३ सम्ममा प्रतिस्पर्धात्मक दिगो र समावेशी बाख्रा तथा दुग्ध मूल्य श्रृङ्खलामा आधारित उद्यम मार्फत करिब पाँच लाख परिवारलाई गरिबीबाट माथि उकास्ने लक्ष्य प्राप्तिको लागि काम गरिरहेको बताए । पत्रकार सम्मेलनमा संस्थाकी कार्यक्रम निर्देशक निना जोशीले हेफरले सन् १९९३ मा चितवनको गितानगरमा बरुवा बाख्रापालन परियोजना सुरु गरेको जानकारी दिँदै २५ परिवारबाट सुरु भएको बाख्रा पालन अहिले १५ पुस्तामा पुगेको बताइन् । निर्देशक जोशीले साना किसानको आयमा करिब दोब्बरले बृद्धि गर्न सफल भएको उदाहरण दिँदै वातावरण संरक्षण, महिला सशक्तिकरण, सामाजिक सद्भाव बलियो बनाउने महत्वपूर्ण योगदान पु¥याएको जानकारी दिइन् ।",
    "category": "Agriculture"
  },
  {
    "text": "सिन्धुपाल्चोक जिल्लाका सबै गाविसमा कम्प्युटर सफ्टवेयरबाट व्यक्तिगत घटना दर्ता गर्न थालिएसँगै दर्ता प्रमाणपत्र एउटै ढाँचाको हुने भएको छ । जिल्ला विकास समितिसँगको सहकार्यमा सेभ द चिल्ड्रेनले गाविसलाई कम्प्युटर उपलब्ध गराएपछि सबै गाविसबाट हुने व्यक्तिगत घटना दर्ता एउटै ढाँचामा हुने भएको हो । यो आर्थिक वर्षसम्म जिल्लाका ४४ गाविसले कम्प्युटरबाटै घटना दर्ता गर्न सुरु गरिसकेको जिल्ला विकास समितिले जनाएको छ । चालु आर्थिक वर्षमा कम्प्युटरबाट घटना दर्ता सुरु नगरेका गाविसमा अर्काे आर्थिक वर्षदेखि त्यसो गर्न लगाइनेछ । व्यक्तिगत घटना दर्ताअन्तर्गत जन्म, विवाह, सम्बन्धविच्छेद र मृत्यु पर्दछ । पाँचवटा व्यक्तिगत घटना दर्तालाई कम्प्युटराइज्ड गर्दै अङ्ग्रेजी र नेपाली दुवै भाषामा प्रमाणपत्र बनाइने भएकाले वैदेशिक रोजगारमा जानेले नोटरी पब्लिकमा गएर अनुवाद गर्ने झन्झटबाट समेत मुक्ति पाएको जिविसका कार्यक्रम अधिकृत राजुभाइ श्रेष्ठले बताए । श्रेष्ठका अनुसार पहिले जिल्लाका सबै गाविसमा फरक फरक ढाँचामा प्रमाणपत्र बन्ने गर्दथ्यो भने कम्प्युटर सफ्टवेयरबाट व्यक्तिगत घटना दर्ता हुन थालेपछि एउटै ढाँचामा प्रमाणपत्र बन्नेछ । हस्तलिखित घटना दर्ताबाट सम्बद्ध कर्मचारीले अनियमितता गर्नेजस्ता समस्या आइरहेका बेला यो प्रणाली प्रभावकारी हुने विश्वास लिइएको छ । गाविसबाट हुने सबै कार्यक्रम कम्प्युटर सफ्टवेयरबाट हुने भएपछि अनियमितता पूर्णरुपमा रोकिने जिविसले जनाएको छ । एक नगरपालिकासहित ७५ गाविस रहेको यस जिल्लामा पहिलो चरणअन्तर्गत सन् २०१२ मा परीक्षणका रुपमा कालिका, ठोकर्पा, जेठल र फुल्पिङकोट गाविसमा व्यक्तिगत घटना दर्ता कम्प्युटर सफ्टवेयरबाट गरिएको थियो । परीक्षण गरिएका गाविसमा काम प्रभावकारी भएपछि सन् २०१३ मा १६ गाविस र २०१४ मा २४ गाविसमा यो कार्य विस्तार गरिएको श्रेष्ठले बताए । गाविस सचिव र स्थानीय प्रशासन तथा सामुदायिक विकास कार्यक्रमका परिचालकलाई तालिम प्रदान गरेर प्रत्येक गाविसमा कम्प्युटरसमेत प्रदान गरिसकिएको छ । कम्प्युटरबारे जानकारी नभएका गाविस सचिव, गाविस सहायक र स्थानीय शासन तथा सामुदायिक विकास कार्यक्रमका परिचालकलाई तालिम प्रदान गरेर गाविसमा कम्प्युटर वितरण गर्ने गरिएको जिविसले जनाएको छ । कम्प्युटर प्रणालीबाट काम सुरु भएपछि सेवा सुविधा चुस्त र दुरुस्त हुने जिविसको दाबी छ ।",
    "category": "technology"
  },
  {
    "text": "लोक सेवा आयोगका परिक्षार्थीले अब खरिदार सुब्बाको पदका लागि ३ चरणको परीक्षा दिनुपर्ने भएको छ । गोरखापत्र दैनिकमा समाचार छ । यसअघि २ चरणको मात्र परीक्षा दिनुपर्ने व्यवस्थालाई संशोधन गर्दै तृतिय चरणको परीक्षा संचालन गर्ने भएको हो । नयाँ व्यवस्थासँगै परीक्षार्थीले सोझै मूल परीक्षा दिन पाउनेछन् । नयाँ व्यवस्था अनुसार पहिलो चरण पास गर्नेले दोस्रो परीक्षामा सहभागी हुन पाउनेछ । एक सय पूर्णाङकको पहिलो चरणको परीक्षमा उत्तीर्ण गर्न ४० अंक ल्याउनुपर्छ ।",
    "category": "education"
  },
  {
    "text": "काठमाडौं, १५ असार (कास) बेलायतमा भएको जनमत संग्रहमा बेलायत युरोपियन युनियनबाट बाहिरिने मत परिणाम सार्वजनिक भएसँगै पाउण्ड स्टर्लिङ डलरको मूल्य ओरालो लाग्न थालेको छ । अन्तरराष्ट्रिय मुद्रा बजारमा युरो र पाउण्ड स्टर्लिङ डलर अवमूल्यन भएसँगै नेपालमा पनि यसको भाउ सस्तो भएको हो । नेपाल राष्ट्र बैंकका वैदेशिक विनमय व्यवस्थापन विभागका कार्यकारी निर्देशक भिष्म ढुंगानाका अनुसार बेलायत ईयूबाट बाहिरिँदा त्यसको राजनीतिक असर पर्ने अनुमानमा मुद्रा व्यापारी युरो र पाउण्ड बेचेर अमेरिकी डलर किन्न उत्साहित भएका छन् । यसकै कारण अमेरिकी डलरसँग युरो र पाउन्ड अवमूल्यन भएको र नेपालमा पनि यसको भाउ घटिरहेको छ । नेपालमा पाउण्डको भाउ एक सातामा १५ रुपैयाँले सस्तिएको छ । गत बुधबार प्रतिपाउण्ड १५९ रुपैयाँसम्म पुगेकोमा बुधबार घटेर १४३ रुपैयाँमा झरेकोे छ । अन्तरराष्ट्रिय बजारमा डलर मजबुत भइरहेकाले पाउण्ड अझै कमजोर हुने ढुंगानाको भनाइ छ । “अबको केही समय अन्तरराष्ट्रिय मुद्रा बजारमा अमेरिकी डलरको रिजर्भतर्फ आकर्षित हुने देखिएकाले पाउण्ड अझै अवमूल्यन हुनसक्छ,” उनले भने । ओरालो लाग्दै पाउन्ड स्टर्लिङ",
    "category": "bank"
  },
  {
    "text": "९ साउन, पोखरा । ऐतिहासिक, पुरातात्विक एवम् धार्मिक महत्व बोकेको पोखराको छोरेपाटनस्थित प्राकृतिक पुलमुनि गुफाबाट देखिने चाँदी जस्तै मनोरम झरना यतिखेर आन्तरिक एवम् बाह्य पर्यटकको आकर्षण बनेको छ । विश्वको एक मात्र राजमार्गमा रहेको प्राकृतिक पुलको उत्तरपट्टि डेभिजफल र दक्षिणी भागमा गुप्तेश्वर महादेव गुफा अचम्मको संगम भएको कारण यस ठाउँमा पर्यकटको आकर्षक बढेको हो । गुप्तेश्वर गुफाबाट लगभग दुई सय मिटरभित्र पसेपछि सिद्धार्थ राजमार्ग छेउमा प्राकृतिक पुलमुनिबाट झण्डै ६० मिटर भन्दा बढी गहिरो मनोरम पातले छागो(डेभिजफल) को स्पष्ट दृश्यावलोकन गर्न सकिन्छ । मनोरम पातले छाँगो (डेभिजफल) र गुप्तेश्वर महादेव गुफाको भरपूर उपयोग गरी महत्वपूर्ण पर्यटकीय स्थलको रुपमा विकास गरिए पनि बीच भागमा अवस्थित राजमार्गको प्राकृतिक पुलले भने अहिलेसम्म चर्चा पाउन सकेको छैन । पातले छाँगा (डेभिजफल) बाट झरेको पानीको बहावले तल्लो भागको जमिनलाई काटेर निकास बनाएपछि माथिल्लो भागले पुलको आकार लिएको हुन सक्ने भुगोलविद् प्रा डा कृष्ण केसीको बताउँछन् । “अन्नपूर्ण र माछापुच्छे्र« हिम श्रृङ्खलाको आसपासमा रहेका हिमतालहरु फुट्दा आएको भीषण वाढीको कारण पोखरा उपत्यकाको उत्पत्ति भएको हो,” उनले भने – “त्यही समयमा नै डेभिजफल, गुफा र उक्त पुलसँगै बनेको हुनुपर्छ ।” माथिल्लाको भागमा सानो धाँजा फाटेको स्थानबाट मानिसहरु फड्केर वारिपारि गर्ने गरेकाले सो स्थानलाई त्यसै समयदेखि फड्के नामकरण गरिएको गुफा व्यवस्थापन समितिका अध्यक्ष विष्णुप्रसाद पौडेल बताउँछन् । सिद्धार्थ राजमार्ग निर्माणका क्रममा सो स्थानलाई ढुङ्गा र माटोले पुरेपछि यातायातको सुविधा पुगेको बताउँदै उनले भने– “सिमेन्टको पुलबाट मात्र हैन प्रकृति निर्मित पुलबाट पनि मानव निर्मित यातायातका साधन निर्वाध गुड्न सक्दछन् भन्ने यो ज्वलन्त उदाहरण हो ।” गुप्तेश्वर महादेव गुफाबाट भित्र पसेपछि सुरुमा शेषनाग सहितको भगवान् शिवको सालिक देखापर्छ । त्यस स्थानबाटभित्र साँघुरो गुफाबाट पसेपछि प्राकृतिक पुलमुनि फराकिलो भाग रहेको ठाउँ छ जहाँबाट मनमोहक झरना देखिन्छ । सो स्थानसम्म पुग्न गुफा व्यवस्थापन समितिले सुविधा सम्पन्न बाटो र विद्युत्को समेत व्यवस्था गरेको छ भने प्रति टिकट एक सय रुपैयाँ लिने गरेको छ । गुफाको आम्दानीबाट समितिले विभिन्न सामाजिक विकास निर्माणका साथै गुप्तेश्वर महादेव बहुमुखी क्याम्पस सञ्चालन गर्दै आएको छ । प्राकृतिक पुलको माथिल्लो भागमा छोरेपाटन उच्च माविद्वारा व्यापारिक दृष्टिकोणले निर्माण गरिएका ३७ वटा पसल कवलको भाडा र पातले छाँगोमा प्रवेश गर्ने आन्तरिक एवम् वाह्य पर्यटकले तिर्ने शुल्कबाट वार्षिक ७० लाख रुपैयाँ भन्दा बढी आम्दानी हुने गरेको विद्यालय व्यवस्थापन समितिका अध्यक्ष टिकाराम पौडेल बताउँन् । फेवातालबाट वर्षाका समयमा आउने पानीको ठूलो बहावले जमिनको भित्री भाग खोलेर भू–बनोट कमजोर बनाएकाले सो क्षेत्रमा उचित ढल निकासका साथै आसपासमा भौतिक संरचना निर्माणमा सम्बन्धित निकायले बेलैमा सोच्न आवश्यक रहेको छ । पर्यटकीय स्थलको दोहन मात्र नभई त्यसको संरक्षण, सम्बद्र्धन र विकासमा जोड दिइनुपर्ने र तीनवटै प्राकृतिक श्रोतलाई एक साथ विकास गरिनु पर्ने यस क्षेत्रका विज्ञहरुको धारणा रहेको छ ।",
    "category": "tourism"
  },
  {
    "text": "एसएलसी परीक्षामा जिल्लाकै उत्कृष्ठ नतिजा ल्याउन सफल भएको भन्दै एक निजी बिद्यालयको आयोजनामा शनिवार सदरमुकाम धादिङबेसीको सडकमा पञ्चेवाजाका साथमा नाचगान सहितको खुसीयाली भईरहँदा धादिङ जिल्ला अस्पताल परिसरमा मैदीका वासिन्दा आंसुको भेलमा डुविरहेका थिए। समय एउटै थियो, सन्दर्भ पनि एउटै तर परिणाम फरक थियो। एसएलसी परीक्षामा आफ्ना बिद्यार्थीले जिल्लामै सर्वोत्कृष्ट नम्बर ल्याएको भन्दै धादिङ वोर्डिङ स्कुलले पञ्चैवाजा वजाएर नाचगान र अविर जात्रा सहितको टोली जिल्ला अस्पताल अघि पुग्दा एसएलसीमा फेल भएका कारण आत्महत्या गर्न पुगेका मैदीका १७ बर्षिय सुनिल भारतीको शव अस्पतालको शव गृहमा शल्य परीक्षण भईरहेको थियो। आफन्तहरु अस्पतालको परिसरमा शोकाकुल देखिन्थे। धादिङ बोर्डिङका छात्र सन्देश भट्ट र जुनु श्रेष्ठले ७ सय ३९ (९२.३८ प्रतिशत) वराबर अंक ल्याएर जिल्लाकै सर्वोत्कृष्ठ वन्न सफल भएको भन्दै बिद्यालयले शनिवार धादिङबेसीमा पञ्चैवाजा वजाएर खुसीयाली मनाएको थियो। एसएलसी परीक्षामा एक विषय लागेको जानकारी पाएपछि निराश वन्न पुगेका धादिङको मैदी गाविस वडा नम्बर ८ देविस्थानका १७ बर्षिय सुनील भारतीेले शुक्रवार सांझ आत्महत्या गरेका हुन। मैदीको ठूलो चौर माध्यमिक विद्यालयबाट एसएलसी दिएका भारती एसएलसीको रिजल्ट थाहापाएपछि निराश देखिएको र आत्महत्या गरेको अवस्थामा भेटिएको आफन्तहरुले वताए। पढाईमा जेहेन्दार मानिएका भारती ऐच्छिक गणित विषयमा फेल भएको बिद्यालयले जनाएको छ। उनि फेल हुनेखालका बिद्यार्थी थिइनन् , मेहनत अनुसारको परिणाम नआएकोमा हामी पनि आश्चर्यमा परेका थियौं, पुर्नयोग गर्न पनि सकिन्थ्यो उनले त आत्महत्यानै गरिसकेछन। आफूले पढाएको बिद्यार्थीले आत्महत्या गरेको खबरदेख्नुपर्दा निकै दुःख लागेको एक शिक्षकले वताए। यस्तै तनहुँमा पनि एसएलसी परीक्षामा अनुत्तीर्ण भएपछि एक छात्राले शनिबार आत्महत्या गरेकी छिन् । जिल्ला प्रहरी कार्यालय तनहुँले दिएको जानकारीअनुसार भानु गाविस वडा नं २ निवासी १७ वर्षीया मनिषा पाण्डेले आत्महत्या गरेकी हुन् । मृतक पाण्डे संस्कृत माध्यमिक विद्यालय चुदीबाट एसएलसी परीक्षामा सहभागी भएकी थिइन् । उनले आफ्नै घरमा सलको पासो लगाई आत्महत्या गरेकी हुन् । यस विषयमा थप अनुसन्धान भइरहेको प्रहरीले जनाएको छ ।",
    "category": "education"
  },
  {
    "text": "पुष्प दुलाल ५ माघ, काठमाडौं । एकथरी सांसदहरुले बैंकिङ क्षेत्रमा शैक्षिक जनशक्तिमाथि व्यवस्थापनले शोषण गरिरहेको छ भन्ने आरोप लगाइरहेका बेला अर्काथरी सांसदहरुले भने कर्मचारीलाई निजामती कर्मचारीकोभन्दा बढी सेवा सुविधा दिन नहुने प्रस्ताब दर्ता गराएका छन् । संसदमा छलफलका क्रममा रहेको बैंकिङ कसूर तथा सजाय सम्बन्धी विधेयक २०७१ मा सांसदहरु प्रेम सुवाल, डिल्लीप्रसाद काफ्ले, अनुराधा थापामगरले बैंकका कर्मचारीको तलब सरकारी कर्मचारीको भन्दा बढी गर्न नहुने संसोधन प्रस्ताब दर्ता गराएका हुन् । ‘अन्यत्र जुनसुकै कुरा लेखिए पनि बैंक तथा वित्तीय संस्थाका कर्मचारीले निजामती कर्मचारीकोभन्दा बढी तलब, सुविधा र कर्जा वा सापटी लिनु हुँदैन भन्ने बाक्यांस विधेयकमा थप्नुपर्ने’ बैंकिङ कसूरको विधेयकको दफा १४ को उपदपफा १ मा संसोधनका लागि सांसदहरुले दर्ता गरेको संसोधन प्रस्ताब हो, यो । संसदको ‘फूल हाउस’ मा छलफल भइ आवश्यक छलफल गरी संसोधन गर्न व्यवस्थापिका संसदको अर्थ समितिमा पठाइएको छ । आगामी केहीदिन भित्रमा बैंकिङ कसूरको विधेयकमा अर्थ समितिमा छलफल हुने समितिका सभापति प्रकाश ज्वालाले जानकारी दिए । बैंकका अध्यक्ष र सञ्चालक नै सांसद भएपछि बैंकिङ क्षेत्रको उच्च तहमा पुगेपछि आकर्षक तलब/भत्ता तथा सेवा/सुविधा पाइने भएपछि दक्ष र युवा जनशक्ति बैंकिङ क्षेत्रमा आकषिर्त भइरहेका बेला सांसदहरुले सरकारी कर्मचारीको भन्दा बढी तलब/भत्ता नदिन माग गर्नुलाई आश्चर्यजनकरुपमा हेरिएको छ । बैंकका अध्यक्ष तथा सञ्चालक समेत रहेका सांसदहरु भएकाले कर्मचारीको हित बिपरित ऐन कानून बनाउन लबिङ भइरहेको केही सांसदहरु अनौपचारिक कुराकनीका क्रममा बताउँछन् । अाधा दर्जन जति बैंकका सञ्चालकहरु सांसद छन् । ‘बैंकका अध्यक्ष र संचालक नै सांसद छन्, उनीहरू जतिसक्दो कर्मचारीलार्इ पेलेर अाफू मालामाल कमाउन चाहन्छन्’ अर्थ समितिका एक सांसदले भने- ‘त्यसका लागि भएभरको बल प्रयोग गरिरहेका छन् ।’ सिभिल बैंकका अध्यक्षसमेत रहेका इच्छाराज तामाङ त बैंक तथा वित्तीय संस्था सम्बन्धी विधेयक २०७२ को प्रतिवेदन बनाउन अर्थ समितिले गठन गरेको उपसमितिमै बसेका छन् । ‘कन्फ्लिट अफ इन्ट्रेस्ट’ भएको विषयमा सांसदले संसदको फोरम प्रयोग गर्न नहुने भनिए पनि अर्थ समितिमा भने त्यो मान्यताको वास्ता गरिएको छैन । ‘उहाँ (इच्छाराज तामाङ) सिभिल बैंकको अध्यक्षका हैसियतले संसदले गठन गरेको उपसमितिमा बस्नुभएको हो भनेर हामीले ठान्नु हुँदैन । यो संसद हो, उहाँ सांसद हो । त्यसैले उपसमितिमा उहाँ बस्नुलाई एक विज्ञको सहभागिताकोरुपमा लिनुपर्छ ।’ अर्थ समितिका सभापति प्रकाश ज्वालाले अनलाइनखबरसँग भने । कर्मचारीमाथि शोषण गर्ने षड्यन्त्र अर्थ समितिको सोमबारको बैठकमा सांसद चुणामणि विश्वकर्मा जंगलीले बैंक व्यवस्थापनले कर्मचारीको शोषण गर्ने षड्यन्त्रसहित यस्तो प्रस्ताब गरिएको अारोप लगाए । ‘बैंकिङ क्षेत्रमा काम गर्ने कर्मचारीलाई १०/१२ हजार रुपैयाँमा काम लगाएर शिक्षित जनशक्तिको पनि पोषण गरिएको छ,’ जंगलीले भने- ‘यस क्षेत्रका कर्मचारीको न्यूनतम तलब राष्ट्र बैंकले तोकिदिनु पर्छ ।’ बैंकिङ क्षेत्र निकै संवेदनशील क्षेत्र भएकाले आकर्षक तलब नभए कर्मचारीमा अपराधिक मानसिकता उत्पन्न हुनसक्ने जोखिमलाई समयमै मध्यनजर गर्न सांसद पेम्बा लामाले आग्रह गरिन । ‘बैंकिङ जस्तो संवेदनशील क्षेत्रमा काम गर्ने कर्मचारीलाई दिइएको इन्सेन्टिभ कटौती गर्दा त्यसको परिणाम कस्तो आउला ?’ उनले प्रश्न छ । सम्बन्धित समाचारहरू बैंकका कर्मचारीलाई सेयर नदिने अर्थमन्त्रीको प्रस्ताव बैंकिङ कसूरका दोषीलाई आजीबन जेल हाल्ने तयारी बैंकका अध्यक्ष सांसदको मागस् एकैव्यक्ति आजीवन बैंकको अध्यक्ष बस्न पाउनुपर्ने यस्तो छ बाफियाको विधेयकमा इच्छाराज तामाङको टिप्पणी",
    "category": "bank"
  },
  {
    "text": "१४ पुस, काठमाडौं । ३३.४ मेगावाट जडित क्षमताको लिखु-२ जलविद्युत आयोजनामा माछापुच्छ्रे बैंक लिमिटेडको अगुवाइमा ६ बैंक तथा वित्तीय संस्थाहरुले ४ अर्व ५१ करोड रुपैयाँ कर्जा लगानी गर्नेबारे प्रवर्धक कम्पनी र बैंकहरुबीच सम्झौता भएको छ । यो आयोजना ग्लोबल हाईड्रोपावर एसोसिएट प्रालिले प्रवर्द्धन गर्दै हाल निर्माण गर्न लागेकोे हो । यसका अन्य सहभागी बैंक तथा वित्तीय संस्थाहरु मेगा बैंक नेपाल, नेपाल एसबिआइ बैंक, नेपालबंग्लादेश बैंक, एभरेष्ट बैंक र भिवोर सोसाइटी डेभलपमेण्ट बैंक रहेका छन् । आयोजनाको लगानी संरचनाअनुसार कुल लागत ६ अर्व २ करोड मध्ये ७५ प्रतिशत वैंक तथा वित्तीय संस्थाको र २५ प्रतिशत प्रवर्द्धकको लगानी रहने छ । बैंकहरुद्धारा कर्जा लगानीगर्ने निश्चित भएपछि आयोजनाको निर्माण कार्य अघि बढ्ने निश्चित भएको छ । लिखु-२ जलविद्युत आयोजना रामेछापको गुम्देर गाविस र सोलुखुम्बु जिल्लाको भकञ्जे गाविसमा अवस्थित छ । २४२ मिटर हेड र १६.५ क्युसेक (डिजाइन डिस्चार्ज) पानीवालुवा थेग्रायाई करिवन ७ किलोमिटर सुरुङ तथा ४८९ मिटर पेनस्टक पाईपको माध्यमले विद्युतीय उर्जा उत्पादन गरिनेछ । अध्ययनअनुसार आयोजनाबाट वाषिर्क १८ करोड २५ लाख ९० हजार युनिट विद्युतीय उर्जा उत्पादन हुनेछ । उत्पादित उर्जा नेपाल विद्युत प्राधिकरणसँग भएको विद्युत खरिद विक्री सम्झौताअनुसार न्यू खिम्ती सव स्टेशनसम्म आयोजनाले प्रसारणलाईन निर्माण गरी त्यहाबाट राष्टि्य प्रसारण प्रणालीमार्फत स्वदेशमै आन्तरिक खपतको लागि वितरण गरिने छ । आयोजना समयमै सम्पन्न गर्न प्रवर्द्धक कम्पनिले सरकारलाई “परफमेन्स सेक्युरिटी” बुझाएको छ ।",
    "category": "bank"
  },
  {
    "text": "२७ मंसिर, काठमाडौं । टाटा मोटर्सले ट्याक्सीका लागि उपयुक्त दुई मोडल नेपाली बजारमा भित्राएको छ । कम्पनीले इन्डिगो इसिएस र इ-जेटा मोडल भित्राएको हो । ट्याक्सीमा प्रयोग गरिने दुबै मोडल फुल अप्सन गाडी हुन् । यी गाडीमा ग्राउन्ड क्लियरेन्स राम्रो भएको र उच्च माइलेज प्रदान गर्ने टाटा गाडीको नेपाली बिक्रेता सिप्रदी ट्रेडिङले जनाएको छ । सिप्रदीले दुबै मोडलमा ‘अबको जमना फुल अप्सन ट्याक्सी गुडाउने’ नारासहित आकर्षक योजनासमेत ल्याएको छ । योजनाअन्तर्गत यी गाडीको खरिदमा सरल तथा तत्कालै फाइनान्स र झन्झट बीहिन रजिष्ट्रेसन सुविधा पाइने छ । नेपालभर २५ सर्भिस सेन्टर रहेको हुँदा मर्मत तथा स्पेयर्स पाट्र्सको समस्या रहँदैन । सिप्रदीले नेपालभर रहेका सर्भिस सेन्टरको सञ्जालबाट फाइदा लिन सकिने बताएको छ ।",
    "category": "automobiles"
  },
  {
    "text": "२५ जेठ, काठमाडौं । काष्ठमण्डप डेभलपमेन्ट बैंकले पश्चिमाञ्चल फाइनान्स कम्पनी प्राप्ति (एक्वायर) गर्ने भएको छ । सो सम्बन्धी सम्झौतापत्रमा दुई पक्षबीच हस्ताक्षरसमेत भएको छ । सम्झौतापत्रमा काष्ठमण्डपका अध्यक्ष जगन्नाथ ज्ञवाली र पश्चिमाञ्चल फाइनान्स अध्यक्ष गोपालवहादुर पोखरेलले हस्ताक्षर गरेका छन् । नियामक राष्ट्र बैंकद्वारा जारी निर्देशन बमोजिम २०७४ आषाढ मसान्तसम्म राष्ट्रियस्तरको विकास बैंकका लागि निर्धारित २ अर्ब ५० करोड पुँजी पुर्‍याउने क्रममा दुई संस्थाबीच यो सम्झौता भएको बैंकका प्रमुख कार्यकारी अधिकृत उमेससिंह भण्डारीले जानकारी दिए । एक्वायर पश्चात काष्ठमण्डप डेभलपमेन्ट बैंकको पहुँच पश्चिमाञ्चलको स्याङजा, पाल्पा, लगायत जिल्लामा बढ्नेछ भने मध्यपश्चिमाञ्चलका दाङलगायत जिल्लामा समेत बैंकको उपस्थिति हुने छ । बैंकले यस अघि गत जेठ १७ गते महाकाली विकास बैंकसंग प्राप्ति सम्झौता गरी सुदुर पश्चिमाञ्चलमा आफ्नो पहुँच विस्तार गर्ने निर्णय गरिसकेको छ । हाल १९ वटा शाखा मार्फत काठमाडौ उपत्यका लगायत सगरमाथा अञ्चलको नाम्चेबजारसम्म आधुनिक बैंकिङ्ग सेवा प्रदान गरिरहेको काष्ठमण्डप डेभलपमेन्ट बैंकले मुलुकभर सञ्जाल विस्तार गरी सेवा प्रदान गर्ने लक्ष्य सहित विभिन्न वित्तीय संस्थासँग छलफल गरिरहेको सीइओ भण्डारीले जानकारी दिए । हालसम्म प्राप्ति सम्झौता भैसकेका महाकाली विकास बैंकका ७ र पश्चिमाञ्चल फाइनान्स लिमिटेडका ९ शाखा समेत प्राप्ति पश्चात बैंकको कूल शाखा संख्या ३५ पुग्नेछ । बैंकको आगामी पुस मसान्तमा बैंकको पुँंजी १ अर्ब ८० करोड पुर्‍याउने योजना रहेको उनले बताए ।",
    "category": "bank"
  },
  {
    "text": "भाद्र १३, काठमाण्डौं । सिरियाको तटका हवाइ अखडामा इस्लामिक उग्रवादी समूहले आक्रमण गरेपछि ज्यान जोगाएर हामा प्रान्त तर्फ भाग्न खोजेका २५० भन्दा बढी सिरियाली सैनिकलाई विद्रोहीहरुले हत्यागरेको आसंका गरिएको छ । सिरियामा मानव अधिकार सम्वन्धी मुद्धा हेरिरहेको सिरियान अव्जरभेटरी फर ह्युमेन राइट संस्थाले ती विद्रोहीहरुले ती सैनिकहरुको निर्ममता पूर्वक हत्य गरी सामाजिक सञ्जाल टुइटरमा उल्लेख गरेको जनाएको छ ।",
    "category": "world"
  },
  {
    "text": "स्याङ्जा, साउन आफ्नो विद्यालयमा अध्ययनरत बालिकाहरुलाई बाल यौन दुराचार गरेको आरोपमा चापाकोट नगरपालिकामा अवस्थित एक विद्यालयका प्रध्यानाध्यापक चण्डीश्वर गैहेलाई प्रहरीले पक्राउ गरेको छ । सो विद्यालयमा कक्षा चारमा अध्ययनरत रहेका सबै बालिकाहरु प्रअको यौन दुराचारबाट पीडित भएका छन् । प्रअ गैहेले विगत एक बर्षदेखि पालैपालो अफिस कोठामा नै पढाउने बाहानामा बालिकाहरुलाई यौनदुराचार गर्ने गरेको पीडित बालिकाहरुले बताए । गएको शुक्रबार आफ्ना छोरीहरु विद्यालय जान नमानेपछि अभिभावकले बालिकालाई किन विद्यालय नजाने भनि प्रश्न गर्न थालेपछि उक्त घटना बाहिर आएको हो । घटनालाई लिएर गत शनिवार समुदायका अभिभावकहरु भेला भई सो सवालमा के गर्ने भनि छलफल गर्दा प्रहरीमा उजुरी गरि पीडक शिक्षकलाई कारबाही गर्ने निर्णयमा पुगेपछि अभिभावकहरु चापाकोट प्रहरी चौकीमा पुगेका थिए । प्रहरी चौकीले बाल यौन दुराचारको सवालमा प्रमाण नहुँदासम्म कुनै व्यक्ति पक्राउ गर्न नसक्ने भनेपछि अभिभावकहरुले नै पीडक शिक्षकलाई पक्राउ गरी प्रहरी चौकीमा बुझाएको अभिभावकहरुले बताए । यहि आइतबार पीडित बालिकाहरु, अभिभावकहरु र पीडक शिक्षक जिल्ला प्रहरी कार्यालयमा ल्याएपछि सोमबार पीडक शिक्षकलाई जबरजस्ती करणी उद्योगमा मुद्दा चलाउने तयारी गरिएको छ । पीडक शिक्षकले बर्ष ८ देखि १० सम्मका बालिकाहरुलाई नियमित रुपमा आफ्ना यौन अंग चलाउन लगाउने र बालिकाको यौन अंग र अन्य संवेदनशिल अंग चलाउने र यस कुरा कसैलाई भनेमा कडा दण्ड दिने भनेको हुदाँ आफूहरुले अभिभावकहरुलाई समेत नभनेको पीडित बालिकाहरुले बताए । सो विषयलाई लिएर जिल्ला प्रहरी कार्यालयमा बुझ्दाखेरी मुद्दा दर्ताको प्रक्रियामा रहेको प्रहरी नायब उपरीक्षक राजकुमार वैदवार बताउँछन् । जिल्ला बाल कल्याण समितिका बाल अधिकार अधिकृत बद्री प्रसाद वाग्लेले बाल बालिकाको सवाल अत्यन्त संवेदनशिल विषय भएको र बालिकाहरु नियमित रुपमा यौन दुराचारमा परेको हुदाँ बालिकाहरुको संरक्षणमा आवश्यक कानुन तथा अन्य सहयोग उपलब्ध गराउने बताउँदै त्यस सवालमा गहिरो तरिकाले अनुसन्धान हुने बताए । बालिकाहरुको परिवारसँग पनि नियमित सम्पर्कमा रहि कानुनी प्रक्रियाअनुसार अघि बढ्ने बाल अधिकार अधिकृत वाग्लेले बताए ।",
    "category": "education"
  },
  {
    "text": "नयाँ पत्रिका काठमाडौं, ३१ असार थाई खानाका लागि लोकप्रिय बान थाई रेस्टुरेन्टको नया“ शाखा महाराजगन्जमा खुलेको छ ।चिल्लोरहित तथा अजिनोमोटोको प्रयोग नगरिने ‘बान थाई’ रेस्टुरेन्ट अर्गानिक खेती अभियानमा लागेका गणेश ढकालले सञ्चालनमा ल्याएका हुन् । नेपालमा पनि थाई खानाको स्वाद लिन सकिने एकपटकमा १ सय ४० जनालाई सेवा दिन सक्ने रेस्टुरेन्ट थाई राजदूत भुट्टी भुट्टी सानले उद्घाटन गरेका हुन् । कार्यक्रममा भुट्टीले विश्वभर चर्चित रहेको स्वादिलो थाई खानाको स्वाद नेपालमा पनि लिन सकिने बताए । यस्तै, सञ्चालक ढकालले बान थाई र रोयल थाई रेस्टुरेन्टको मुख्य विशेषता ‘टिपिकल थाई फुड’ नै भएको बताए । रेस्टुरेन्टमा अस्ट्रिचको मासु थाइल्यान्डको जस्तै डिजाइनमा बनाइएको रेस्टुरेन्टमा प्रशस्त पार्किङ सुविधा र चारवटा मिटिङ रुम छन् । केही महिनाअघि दरबारमार्गमा एक करोड रुपैया“भन्दा बढीको लगानीमा रोयल अस्ट्रिच रेस्टुरेन्ट सञ्चालनमा ल्याएका ढकालले थाई फुडमा पनि अस्ट्रिचको मासु प्रयोग गरी नौलो स्वाद प्रस्तुत गरिने बताएका छन् । अर्गानिक तरकारी मात्रै प्रयोग थाइल्यान्डबाट कुक तालिमसमेत लिएर २४ वर्षदेखि रेस्टुरेन्ट व्यवसायमा लागेका ढकालले रेस्टुरेन्टमा अर्गानिक तरकारी मात्रै प्रयोग हुने जानकारी दिए । भक्तपुरमा रहेको आफ्नै बारीमा उत्पादन गरेका अर्गानिक तरकारी रेस्टुरेन्टमा प्रयोग हुने तथा थाई खाना तयार गर्न आवश्यक सबै सामान थाइल्यान्डबाट ल्याइने उनले जानकारी दिए ।",
    "category": "economy"
  },
  {
    "text": "आँखा प्रत्यारोपणबारे ज्ञान र चेतना नहुँदा आँखा दानमा जनचासो बढ्न सकेको छैन । तिलगंगा आँखा अस्पतालका आँखा बैंक व्यवस्थापक पंखनारायण त्वायना चेतना अभावमा थुप्रैले यो अवसर गुमाएको बताउँछन् । अस्पतालको आँखा बैंकमा हालसम्म ६० हजारले आँखा दानका लागि इच्छापत्र जाहेर गरेका छन् । यसबाहेक अस्पतालले हालसम्म राजधानीका विभिन्न अस्पताल, पशुपति आर्यघाट, विद्युतीय शवदाह गृहलगायत ठाउँबाट पनि आँखाको नानी संकलन गर्ने बैंकले जनाएको छ । मृतकका परिवारलाई परामर्श गरी सम्झाउन सके मात्रै आँखाको नानी दान हुने व्यवस्थापक त्वायना बताउँछन् । ‘आफ्नो मृत्युपश्चात् नेत्र दान गर्दा दृष्टिविहीनले संसार देख्न पाउने भएकाले आँखा दानलाई महादानका रूपमा चेतना स्तर बढाउन सके अभियान धेरै अघि बढ्छ, धार्मिक मूल्य मान्यताका कारण प्रत्यारोपणबारे बुझाउन अप्ठयारो छ,’ उनले भने । बर्सेनि लाखौं आँखा माटो र आगोमा खेर गइरहेको तर अस्पतालमा भने नानी फेर्न सेवाग्राहीले कुर्नुपर्ने बाध्यता भएको उनले जनाए । ‘इच्छाएका व्यक्तिको परिवारले इच्छुकको मृत्युको खबर दिँदैनन्, हामीले सम्पर्क गरेर सोध्ने कुरा पनि आउँदैन,’ उनले भने । आव ०७३/७४ मा ७ सय ११ जनाले आँखा दान गरेको बैंकको तथ्यांक छ । ४ वर्षअघिदेखि दानका लागि राजधानीका केही अस्पतालले पनि चेतना फैलाउने काम गर्दै आइरहेका छन् ।",
    "category": "health"
  },
  {
    "text": "नेपालको जातजातीबारे खोज–अनुसन्धान गर्ने डोर बहादुर बिष्टको कथा समेटीएको ‘काष्ट वे म्यान’ गतवर्ष हङकङबाट ‘ट्राभलिङ किम्फ’का रुपमा देशबाहिर प्रदर्शन थालेको काठमाडौं अन्तर्राष्ट्रिय पर्वतीय फिल्म महोत्सव(किम्फ) यसपटक ३१ मार्चमा मकाउमा हुने भएको छ । हिमाल एशोसिएसनको आयोजना तथा गोर्खा एकता ईण्टरनेशनल मकाउको सह आयोजनामा काम पेक कम्युनिटी सेण्टर, सनमालोमा सम्पन्न हुने ‘घुम्ती किम्फ’मा तीन वटा फिल्म प्रर्दशन हुदैछन् । छोटो फिल्म ‘कमारो’ महाभुकम्पबारेको ‘नेपाल अर्थ क्विक: हिरोज सर्भाइभर एण्ड मिराकल्स’ जसमा केशाङ छेतेनद्धारा निर्देशीत नेपालको जातजातीबारे खोज–अनुसन्धान गर्ने डोर बहादुर बिष्टको कथा समेटीएको ‘काष्ट वे म्यान’, गणेश पाण्डेले बनाएको नेपालमा गएको महाभुकम्पबारेको ‘नेपाल अर्थ क्विक: हिरोज सर्भाइभर एण्ड मिराकल्स’ र अरुण देव जोशीको निर्देशन रहेको छोटो फिल्म ‘कमारो’ रहेकाछन् । राजधानीमा वर्षेनी हुँदै आएको किम्फ यसअघि ‘घुम्ती किम्फ’का रुपमा नेपालका ४७ जिल्लामा प्रदर्शन भइसकेको छ । २०१५ देखि देशबाहिर आयोजना हुनेक्रममा फेब्रुअरीमा हङकङ, मकाउ र अगस्तमा अमेरिकाको न्युयोर्कमा सम्पन्न भएको थियो । विदेशमा भएको प्रर्दशनीमान दर्शकको उत्साहजनक उपस्तिथि भएकोले किम्फलाई यसवर्षपनि निरन्तरता दिन लागीएको किम्फका अध्यक्ष तथा आयोजक हिमाल एसोसिएसनका कार्यकारी निर्देशक वसन्त थापाले बताउँछन् । हरेक वर्ष डिसेम्बरमा राजधानीमा हुँदै गरेको महोत्सवलाई ‘ट्राभलिङ किम्फ’का रुपमा देशबाहिर लैजादा प्रवासमा रहेका नेपाली दर्शकले देशसँग नजिक हुँने र विदेशी माझ नेपालको पर्यटन र संस्कृतिको प्रर्वद्धन हुने थापाले बताए । नेपाली जनजीवनलाई दुरुस्त देखाउने खालका वृत्तचित्र देखाईने किम्फ मकाउको तयारी पुरा भएको स्थानीय आयोजनाक मध्येका पुर्ण गुरुङ देउरालीले बताए । उनका अनुसार गत वर्ष दर्शकहरुले रुचाएका कारण यो महोत्सवलाई मकाउमा निरन्तरता दिइएको हो । हरेक वर्ष करिब सय भन्दा बढी देशहरूका डकुमेन्ट्री, फिक्सन, सर्ट फिल्म, एनिमेसन र प्रयोगात्मक फिल्महरू छनोट गरेर प्रर्दशनी गरिने किम्फ नेपालमा हुने अन्तर्राष्ट्रिय फिल्म महोत्सव हो । विगत १३ वर्षदेखि नियमित हुँदै आएको किम्फ ‘घुम्ती किम्फ’का रुपमा देशका विभिन्न सहरहरूमा समेत प्रर्दशनी हुने गर्छ । किम्फमा विशेषगरी पर्वत, त्यहाँका बासिन्दा, संस्कृति र वातावरणमाथि बनेका फिल्महरू प्रदर्शन गरिन्छन् । किम्फका इन्टरनेसनल इभेन्ट कोअर्डिनेटर डम्बरकृष्ण श्रेष्ठका अनुसार मकाउपछि अमेरिकाको न्युयोर्कमा एभरेष्ट मीडियाको स्थानीय आयोजनामा ५ जुन २०१६ मा हुने भएको छ । मकाउमा ‘ट्राभलिङ किम्फ’",
    "category": "entertainment"
  },
  {
    "text": "६ फागुन, काठमाडौं । भारतीय गाडी निर्माता कम्पनी टाटा मोटर्सको नयाँ पिकअप एस मेगा नेपाली बजारमा आएको छ । टाटा मोटर्सको नेपाली बिक्रेता सिप्रदी ट्रेडिङ प्रालीले एक टन पेलोड क्षमताको नयाँ पिकअप भित्राएको हो । नयाँ पिकअप नेपालमा अत्यन्तै उपयोगी हुने कम्पनीको दाबी छ । यसमा ८०० सीसीको डिकोर डिजेल इञ्जिन जडान गरिएको छ । तीस लिटरको ट्यांकी भएको एस मेगाले २०.६ किलोमिटर प्रतिलिटर माइलेज दिने बताइएको छ । यसमा नयाँ र हलुका बजनको आल्मुनियम इञ्जिन प्रयोग गरिएको छ । ३७५० आरपीएममा अधिकतम ४० एचपीको पावरसहित आफ्नो वर्गमा उत्कृष्ट बनेको छ । कम्पनीका अनुसार यो गाडी भारी लोड भएको बेलामा पनि सजिलै चलाउन सकिन्छ । यो गाडीमा ९० केएमपिएचको उत्कृष्ट स्पिड क्षमता छ । घुमाउरो तथा अप्ठेरो बाटोमा पनि यो गाडी छिटो घुमाउन वा बदल्न सकिने कम्पनीको दबी छ । यसमा ठूलो सि.५४ को फ्रन्ट ब्रेक र २५४ मिलिमिटरको डिस रियर ब्रेक रहेको छ । कम्पनीले यो गाडीको खरिदमा एक वर्षको फुल इन्स्योरेन्स र कर पनि तिरिदिने बताएको छ । गाडीमा दुई वर्ष वा ७२ हजार किलोमिटरको वारेन्टी समेत प्रदान गर्ने बताइएको छ । देशभर रहेका २५ वटा सर्भिस सेन्टरबाट गाडी सर्भिसिङ गर्न सकिने छ । नेपाली बजारमा नयाँ एस मेगाको मूल्य १३ लाख ५५ हजार रुपैयाँ तोकिएको छ । सोतो र निलो रङमा उपलब्ध यो गाडी सानो पिकअप सेग्मेन्टअन्तर्गत सबैभन्दा कम मूल्यको भएको कम्पनीको दाबी छ । भिडियो हेर्नुहोस्",
    "category": "automobiles"
  },
  {
    "text": "उमेशलाल श्रेष्ठ सभापति, उद्योग समिति (नेपाल उद्योग वाणिज्य महासंघ) राजनीतिक पृष्ठभूमि भएको परिवारमा जन्मेर पनि दलीय राजनीतिमा संलग्न नभएका उमेशलाल श्रेष्ठ मुलुकको व्यावसायिक र खेलकुदको राजनीतिमा भने सक्रिय छन् । नेपाल उद्योग वाणिज्य महासंघमा उद्योग समितिको सभापतिको जिम्मेवारी सम्हालिरहेका श्रेष्ठ खेलकुदका क्षेत्रमा नेपाल हक्की संघका अध्यक्षसमेत हुन् । उत्पादनमूलक उद्योगका पक्षमा नीतिगत निर्णय र कार्यान्वयनका लागि सरकारलाई दबाब दिने समूहमा अग्रणी रहने श्रेष्ठ क्वेष्ट फर्मास्यूटिकल्स प्रालिका सञ्चालक तथा औषधि उत्पादक संघका पूर्वअध्यक्ष हुन् । नेपाल कम्युनिष्ट पार्टीका संस्थापक स्व. पुष्पलाल श्रेष्ठ र महिला नेतृ स्व. सहाना प्रधानका छोरा भएर पनि राजनीतिमा प्रवेश नगरी उद्योग व्यवसायमै रमाइरहेका श्रेष्ठसँग मुलुकमा उत्पादनमूलक उद्योगको अवस्था, चुनौती तथा सम्भावना एवं उद्योग वाणिज्य महासंघको विधान संशोधनलगायतका विषयमा कारोबारकर्मी सरस्वती ढकालले गरेको कुराकानी : तपाईं महासंघको उद्योग समितिको सभापति हुनुहुन्छ, नेपालका उद्योग कसरी सञ्चालन भइरहेका छन् ? हामी घस्रिइरहेका छौं । राम्ररी हिंड्ने प्रयास गरिरहे पनि सकिरहेका छैनौ । अहिले औद्योगिक क्षेत्रका मुख्य समस्या के हुन् ? समस्या नै समस्याको चाङमा मुख्य समस्या के हो भनेर खोज्नुपर्ने अवस्था छ । सरकारको नीतिमा उद्योग कहाँनेर छ भनेर हामीले खोजिरहेका छौं । नेपाललाई उद्योग चाहिन्छ कि चाहिँदैन भनेर सरकारले बाटो क्लियर गरिदिओस् भन्ने हाम्रो चाहना हो । उद्योग व्यवसायका लागि कस्तो नीति आउँछ भनेर हामीले हरेक वर्ष जेठ १५ (बजेट) को तिथि कुर्नुपर्ने र आएको नीति कार्यान्वयनका लागि समेत मन्त्रालय र विभागका ढोका चहार्नुपर्ने विडम्बना छ । हामी एफडीआई भित्र्याउने कुरा त निकै ठूला गर्छौं तर अवस्था यस्तो छ कि स्वदेशकै लगानीसमेत परिचालन हुन सकेको छैन । यस्तो बेलामा कसले के हेरेर लगानी गर्छ ? यसर्थ, सरकारले गम्भीर ढंगले मनन गरेर निर्णय गरोस् कि यो देश अब रेमिट्यान्सको आयले विदेशी सामान भित्र्याएरै चलाउने हो अथवा उद्योग चलाउने हो । उद्योगमार्फत मुलुकको अर्थतन्त्र अघि बढाउने हो भने यसरी सम्भव छैन । किन सम्भव छैन ? हामीले मात्र भनेको हैन सरकारकै तथ्यांकले देखाइरहेको छ । २०४६ सालपछिको अवस्था हेर्ने हो भने कुल गार्हस्थ उत्पादन (जीडीपी)मा उत्पादनमूलक उद्योगको हिस्सा १५ प्रतिशत थियो भने अहिले घटेर ५ प्रतिशतमा सीमित भएको छ । यो किन भयो भन्नेमा ध्यान नदिने अनि उद्योगलाई प्राथमिकता दिन्छु भनेर कसरी सम्भव छ ? अहिले कोही पनि नयाँ उद्योग खोल्न चाहिरहेकै छैनन् । निकासीजन्य उद्योगको कुरा गर्ने हो भने हाम्रो गलैंचा निकासी त्यत्रो परिमाणमा हुन्थ्यो, गार्मेन्टको अवस्था त्यस्तै थियो तर अहिले खस्किएर कहाँ पुगिसकेको छ । सरकारलाई यी कुरासँग कुनै मतलब भएजस्तो देखिँदैन । चीनतिर १४ प्रतिशत अनुदान पाउने पश्मिनाले यहाँ एक प्रतिशत मात्र पाउँछ र भारतमा १० प्रतिशत पाउने कार्पेटले यहाँ एक प्रतिशत पाउन पनि चाकडी गर्नुपर्छ । संसार यति प्रतिस्पर्धी भइसक्यो तर यहाँ न सरकारी सुविधा छ, न पूर्वाधार नै छ । ढुवानी लागतकै दृष्टिले पनि हामी प्रतिस्पर्धी बन्न गाह्रो छ भने सरकारले दिने सुविधा पनि दान दिएजस्तो गरिन्छ । गतवर्षको नाकाबन्दीपछि मुलुक आत्मनिर्भर अर्थतन्त्रको आधार बलियो बन्दै गइरहेको छ, यस्तो अवस्थामा स्वदेशी उद्योगका पक्षमा माहौल बन्नुपर्ने होइन र ? केही पनि माहौल बनेको छैन । सबैभन्दा पहिले त नीति निर्माता र आम जनताले यो बुझ्नु जरूरी छ कि उद्योगले के गर्छ भनेर । उद्योगले आयात प्रतिस्थापन गर्दछ र आयात प्रतिस्थापन हुनु भनेको स्वदेशी मुद्रा स्वदेशमै रहनु हो अर्थात् निर्यात गर्नुसरह हो । आर्जन गर्ने पैसा घरमा बसे न घर राम्रो हुने हो । उद्योगले ५ वर्ष आयकर नतिर्ला तर त्यसपछि त सधैं तिरिहाल्छ नी । यसले सिर्जना गर्ने रोजगारीले त राजनीतिक नेतृत्वको समेत टाउको दुखाइ कम हुनुपर्ने हो तर विडम्बना यस्ता कुरामा उहाँहरूको ध्यान नै छैन । अमेरिकामा एउटा कम्पनी डुब्न लाग्दा सरकारले ३ अर्ब डलर ऋण दिएर बचाउँछ र कम्पनीले निर्धारित समयभन्दा अगावै सरकारको ऋण फिर्ता गर्दछ । सरकार र निजी क्षेत्रबीचको सम्बन्ध त यस्तो पो हुनुपर्ने हो । सरकारले त निजी क्षेत्रसँगको साझेदारीका लागि पीपीपी मोडललाई निकै जोडबलका साथ अघि बढाइरहेको छ नि ? यहाँ पीपीपी त छ तर एउटा पी साह्रै ठूलो छ भने बाँकी २ वटा पी एकदमै साना छन् । हामी सरकारको यस्तै समितिमा जान्छौं, १५ जनाको समिति हुन्छ त्यहाँ हामी निजी क्षेत्रका जम्माजम्मी ३ जनामात्रै हुन्छौं । उहाँहरूलाई व्यावसायिक क्षेत्रले देश माथि उठाउँछ भन्ने विश्वास नै छैन र यही नै सबैभन्दा ठूलो विडम्बना हो । मलाई हरेक बजेट सुन्दा पनि अचम्म लाग्छ कि सरकारको नीति कति अस्थिर हुन्छ भन्ने । औषधि उद्योगको उदाहरण हेर्ने हो भने भ्याट लाग्दैन तर कतिपय सामानमा यस वर्ष भ्याट लगाइएको छ तर हामीले भ्याट लिन भने पाउँदैनौं । जीवनजल बनाउने वस्तुमा १० प्रतिशत शुल्क र भ्याट लगाइएको छ तर हामीले उपभोक्ताबाट भ्याट लिन पाउँदैनौं । औषधिको फ्याक्ट्रीमा ‘क्लाइमेट कन्ट्रोल’ एकदमै महत्वपूर्ण हुन्छ । यसको सिस्टम कन्ट्रोल गर्न मेसिन भित्र्याउँदा २० प्रतिशत कर र १३ प्रतिशत भ्याट तिर्नुपर्दछ । हामीले मन्त्रीलाई भेटेर भन्यौं, उहाँले सुधार गर्छु त भन्नुभयो तर एक महिना बढी भइसक्यो कार्यान्वयन हुँदैन । यसैले म फेरि पनि दोहो¥याउन चाहान्छु, सरकार र संसद्ले यो निर्णय गरिदियोस् कि यो देशलाई उद्योग चाहिन्छ कि चाहिँदैन । यदि चाहिँदैन भने स्पष्ट भनियोस्, हामी पनि ट्रेडिङ वा अरूतिरै लागौंला । हैन, उद्योग चाहिन्छ भने अलि सिरियस भइदिनोस्, उद्योगलाई दिएको सुविधाले मुलुकलाई कहिल्यै नोक्सानी हुँदैन । यसले जसरी पनि पेब्याक गर्छ गर्छ । तपाईंहरू निजी क्षेत्रको प्रतिनिधिमूलक संघ संगठनहरूले यसका लागि सरकारलाई कत्तिको प्रेसर दिइरहनुभएको छ ? हामीले प्रेसर त दिइरहेकै छौं । एफएनसीसीआई, सीएनआई र चेम्बरसहित स्थानीय उद्योग वाणिज्य संघ र वस्तुगत संघहरू सबैको प्रेसर छ र आवाज पनि एउटै छ । नेपालीले पैसा कमाउनु भनेको राम्रो हो भन्ने कुरा नै नीति निर्मातालाई पचेको जस्तो लाग्दैन । त्यही भएर उहाँहरू मूल्य नियन्त्रणमा लाग्नुभएको छ । संसारमा इन्डिया मात्रै एउटा देश हो जहाँ औषधिको मूल्य निर्धारण गरिएको छ र नेपालले पनि त्यही सिकेको छ । हाम्रा केही साथीलाई यही अभियोग लगाएर धरपकडसमेत गरियो । हामीले मूल्य निर्धारणको कुरालाई लिएर सरकारसँग जाँदा इन्डियामा गरेको छ भने यहाँ किन नगर्ने भन्ने गरिन्छ तर त्यहाँ ३५ शीर्षकमा औषधि उद्योगलाई सुविधा दिइएको छ । जस्तो कतिपय राज्यमा निःशुल्क, कतिपयमा आधा मूल्यमा जग्गा उपलब्ध गराइएको छ भने यहाँ खै भनेर हामीले प्रश्न गर्दा यहाँ त कसरी सम्भव छ भन्ने जवाफ पाइन्छ । सुविधाको अनुसरण नगर्ने तर नियन्त्रणमा गर्ने हो भने कसरी उद्योग चल्न सक्छन् ? यस्ता थुप्रै उदाहरण छन् जसले हरेक पाइलापाइलामा हामीलाई निरूत्साहित गर्दछ । प्रसंग बदलौं, महासंघको हालै धनगढीमा सम्पन्न कार्यकारिणी समितिको बैठकले पारित गरेको विधान संशोधनसम्बन्धी प्रस्तावमा विशेषतः वरिष्ठ उपाध्यक्ष स्वतः अध्यक्ष हुने प्रावधानलाई यहाँले कसरी हेरिरहनुभएको छ ? म नेपालबाहिर रहनु परेकाले त्यो बैठकमा जान पाइन । तर, बैठकले पारित गरेको प्रस्तावलाई मैले सकारात्मक रूपमा लिएको छु । उद्योग वाणिज्य महासंघ जस्तो संस्थामा सकेसम्म चुनाव नगरेकै वेश हुन्छ । हुन त म आफैं पनि ३ पटक चुनाब लडिसकें र फेरि पनि प्रतिस्पर्धा गर्दैछु । जहाँसम्म वरिष्ठ उपाध्यक्ष स्वतः अध्यक्ष हुने भन्ने छ त्यसमा शंका गर्नुपर्ने कारण म देख्दिन । बरू वरिष्ठ उपाध्यक्षको चुनावलाई अब निर्वाचित केन्द्रीय सदस्यबाट नभई प्रत्यक्ष प्रणालीमार्फत गर्न जरूरी छ । महासंघ नेतृत्वमा उसको क्षमता, योग्यता तथा उसले दिनसक्ने समयका आधारमा छानिनुपर्दछ । निर्वाचनले मात्र सँधै सही नेतृत्व दिनसक्छ भन्ने होइन । महासंघका पूर्वअध्यक्ष सहितको प्रबुद्ध बोर्ड पनि हुनुपर्छ । यसर्थ, कार्यकारिणी समितिले पारित गरेको विधानको मस्यौदा विशेष साधारणसभाले पारित गर्नेछ र म पनि यसकै पक्षमा छु । विधान संशोधनका अन्य विषयहरू पनि छन्, यसले महासंघलाई भोलिका दिनमा कहाँ पु–याउला ? मुलुक नै संघीयतामा पुगिसकेपछि महासंघ पुरानो ढाँचामा अघि बढिरहनु राम्रो थिएन । अब अञ्चलको अवधारणाबाट प्रदेशमा गइसकेपछि यसैअनुसार प्रतिनिधित्व हुन जरूरी भएर सोहीअनुसारको व्यवस्था गरिएको छ । वस्तुगत र जिल्ला नगरको संख्या बढ्दै गएकाले उनीहरूको क्षेत्र पनि बढाउनुपर्ने देखिएको छ । महासंघमा एक वर्षअघिदेखि नै उम्मेदवारी घोषणा हुने गरेकोमा यस वर्ष अझै माहोल देखिएको छैन, तपाईंचाहिं कस्तो तयारीमा हुनुहुन्छ ? म अहिले नै उम्मेदवारी घोषणा गरिहाल्ने पक्षमा छैन । तर, यसपटक म वस्तुगततर्फको उपाध्यक्षको दाबेदार हुँ । महासंघमा वस्तुगत परिषद् अलि उपेक्षामा परेको महसुस गरेकैले मैले यसको महत्व बढाउनकै लागि केही गर्न सक्छु भन्ने लागेको छ । महासंघमा जिल्ला नगरलाई शक्ति, वस्तुगतलाई बुद्धि र एसोसिएटलाई पुँजी भन्ने गरिए पनि बुद्धिलाई अलि महत्व नदिइएको हो कि भन्ने महसुस भइरहेको छ । महासंघमा गएर वस्तुगत परिषद्को गरिमा बढाउने तथा सीएनआई र चेम्बरका वस्तुगत संगठनसँग मिलेर पनि एउटै आवाज उठाउनेजस्ता काम गर्न सकिन्छ । वस्तुगत परिषद्मा रहेर दिनेश श्रेष्ठजीलगायत हामी मिलेर धेरै गर्ने प्रयास पनि गरेका छौं र आगामी दिनमा अझ गर्न सक्छौं । तपाईं, निजी क्षेत्र एक हुनुपर्छ भन्नुहुन्छ तर महासंघ, परिसंघ र चेम्बर किन तीनतिर फर्केर बसेका होलान् त ? हामी पनि त्यही भन्छौं कि निजी क्षेत्र एक हुनुपर्दछ । तर, अब संगठन एक हुने भन्दा पनि हाम्रो दृष्टिकोण एउटै बनाउनेतर्फ लाग्नुपर्दछ । तीनवटै संस्थाको नेतृत्वमा जो आए पनि काम गर्ने त व्यक्तिगत नभै संस्थागत स्वार्थका लागि हो त्यसैले हामीले निजी क्षेत्रको स्वार्थ अथवा भनौं मुलुककै स्वार्थलाई केन्द्रमा राखेर काम गर्ने हो भने समस्या नै हुँदैन । जहाँसम्म सबै संस्था एक हुने भन्ने प्रश्न छ, महासंघ एक्लैलाई त सम्हालिन गाह्रो भइरहेको छ भने सबै संस्था एउटै भएको भए त झन् के हुन्थ्यो होला ? यसकारण अब हामीले संस्था हैन विचार एकीकरणको प्रयास गर्नुपर्दछ । निजी क्षेत्रबीच यसरी वैचारिक एकता सम्भव छ ? हामीले प्रयास ग¥यौं भने असम्भव छैन । उदाहरणका लागि सीएनआईले भन्छ कि नेपालीका लागि विदेशमा लगानी खोल्नुपर्छ तर एफएनसीसीआईले यो गर्नु हुँदैन भनिरहेको छ । मेरो व्यक्तिगत विचारमा पनि यसरी लगानी गर्न छुट दिनुपर्दछ तर यो निःशर्त नभै सःशर्त हुनुपर्दछ । भएको सबै सम्पत्ति विदेश लैजान दिनेभन्दा पनि उसको निश्चित प्रतिशत त्यो पनि आयकर तिरेको प्रमाण र रेमिट्यान्स ग्यारेन्टी गरेर मात्र दिन सकिन्छ । यस्ता धेरै उदाहरण छन् जसमा त्यति धेरै ठूलो विवाद हुँदैनन् । हामी बसेर छलफल ग¥यौं भने यस्ता विषयमा सजिलै सहमति जुट्न सक्छन् । त्यसैले हामी आफैं विवाद गरेर अरूलाई खेल्ने मौका दिनु हुँदैन । उद्योगलाई जतिसुकै प्रवद्र्धन गर्ने भनिए पनि उद्योग मन्त्रालय नै छायाँमा परेको मुलुकमा यो कसरी सम्भव होला र ? यसमा एउटा सानो उदाहरण दिन चाहान्छु, जतिबेला शंकरप्रसाद कोइराला अर्थमन्त्री र उद्योग वाणिज्य तथा आपूर्तिमन्त्री हुनुहुन्थ्यो, उहाँले उद्योग मन्त्रालयबाट सुविधासम्बन्धी फाइलमा हस्ताक्षर गरेर अर्थमा पठाउनुहुन्थ्यो र अर्थमा सोही सिफारिसलाई लत्याउने काम हुन्थ्यो । यो त एक उदाहरण मात्र हो कि उद्योग मन्त्रालय कसरी उपेक्षामा परेको छ भन्ने । यसले मुलुकको विडम्बनापूर्ण अवस्था देखाउँछ र मैले अघि भनेजस्तै सरकारले निर्णय गर्नुपर्ने बेला आएको छ, उद्योग चलाउने कि ट्रेडिङ बेस्ड कन्ट्री बनाउने भनेर । राज्यले कुनै उद्योगीलाई नगद अनुदान वा भ्याट छुटजस्ता सुविधा दियो भने सरकारी कर्मचारी मात्र नभै आमसर्वसाधारण पनि राज्यकोष दुरूपयोग भयो भन्छन् । व्यवसायीप्रति किन यतिधेरै नकारात्मक भाव उत्पन्न भइरहेको छ ? हामी नेपाली प्रायः नकारात्मक सोचमा रमाउँछौं । हामी पहिले गोली चलाएर पछि मात्र संवाद गछौं किनकि हामीले हिजोदेखि नै यही सिकेर आएका छौं । हामीभित्र म पनि पर्छु । नकारात्मक पक्षमा मनोरञ्जन गर्ने भएकाले यस्तो भएको हो । हाम्रो कानुनको प्रस्तावनामै नकारात्मक कुरा लेखिएको हुन्छ र त्यही कानुन अरू मुलुकमा हेर्ने हो भने सकारात्मक भाषामा लेखिएका हुन्छन् जबकि सार एउटै हुन्छ । हामीले जस्तो चश्मा लगाएर हे¥यो त्यस्तै देखिन्छ । मैले सरकारी अधिकारीहरूलाई त भनेकै छु कि उद्योगी व्यवसायीलाई हेर्ने चश्मा उहाँहरूले बदल्नुपर्दछ । हामीले त कर तिरेका छौं, रोजगारी सिर्जना गरेका छौं तर हाम्रो योगदानको कदर खै ? दलहरूले चाहेको अवस्थामा त राजा हटाउन ४ घन्टामा सफल भए भने औद्योगिक व्यवसाय ऐन १२ वर्षसम्म पनि पारित गर्न सकिँदैन ? तपाईं त राजनीतिक परिवारको उद्यमी हुनुहुन्छ, नेतृत्वलाई नजिकबाट चिन्नुभएको पनि छ भने उहाँहरूको रूपान्तरणका लागि तपाईंको भूमिका महत्वपूर्ण हुनुपर्ने होइन ?",
    "category": "business"
  },
  {
    "text": "३१,असोज, काठमाडौं । सिटिजन्स बैंक इन्टरनेसनल लिमिटेडले भूकम्प अति प्रभावित धादिङ्ग जिल्लाको लापा, झारलाङ्ग, तिपलिङ्ग, रिगाँउ, सेर्तुङ्ग, गा.वि.स. र गोरखा जिल्लाको र्सिदिवाश, लाप्राक, उहिया, काशीगाँउ र गुम्दा गरी १० गाविसमा नगद वितरण कार्यक्रमको आयोजना गरेको छ । २०७४ साल असोज ५ देखि १० गते सम्म गरी ६ दिन संचालित उक्त कार्यक्रम वेल्ट हंगर हिल्फ लुथिरेन वल्र्ड फेड्रेशनको सहकार्यमा विश्व खाद्य कार्यक्रमले आयोजना गरेको हो । विशेष गरि भूकम्प प्रभावित क्षेत्रमा स्थानिय बाटो निर्माण गरेवापत “कामका लागि नगद” वितरण योजना अन्तर्गत उक्त नगद भुक्तानी गरिएको बैंकले जानकारी दिएको छ।",
    "category": "bank"
  },
  {
    "text": "धादिङ, ३० असार – जिल्लामा सक्रिय कतिपय सहकारीले कानुन तथा मान्यता मिचेर काम गरेको पाइएको छ । संस्थामा सेयर खरिद गरेपछि सदस्यलाई दिनुपर्ने प्रमाण पत्रसमेत सहकारीले नदिएको पाइएको छ । अधिकांश सहकारीका लेखा समिति निष्क्रिय रहेको, लेखापरीक्षकको पारिश्रमिक साधारण सभामार्प ?? निर्णय नभएकोजस्ता अनियमितता पनि सहकारीमा देखिएको डिभिजन सहकारी कार्यालय धादिङले जनाएको छ । त्यस्तै सदस्यता दर्ता किताब अध्यावधिक नगरेको, निक्षेप संकलन र ऋण लगानीमा ६ प्रतिशतभन्दा बढी ब्याज अन्तर राखेको र विनियमका उद्देश्यअनुसार पनि काम नगर्ने प्रवृति देखिएको डिभिजन सहकारी धादिङका अधिकृत हुमलाल अधिकारीले बताएका छन् । डिभिजनले आयोजना गरेको सरोकारवालाबीचको अन्तरक्रियामा अधिकारीले कार्यपत्र प्रस्तुत गर्दै विभिन्न सरकारी तथा गैरसरकारी संघसंस्थाले गठन गरेका समूहहरू सहकारीमा विस्तार हुने क्रम बढेको जानकारी दिए । यस्ता प्रवृतिलाई चुस्त नियमनमा राख्न सहकारी व्यवस्थापनमा सरोकारवाला थप सक्रिय हुनुपर्ने उनले औल्याए । जिल्लामा १७ प्रकृतिका ४२१ सहकारी संस्था, विषयगत ५ संघ र जिल्ला संघ सञ्चालनमा रहेको जानकारी उनले दिए । ०७३ जेठसम्ममा ती सहकारीमा ५२ करोड ८१ लाख शेयर पूँजी, २ अर्व ११ करोड ९३ लाख निक्षेप संकलन र २ अर्व ४१ करोड ५८ लाख ऋण लगानी देखिएको छ । अन्तर सहकारी ऋण लगानी नहुँदा तरलताको परिमाण अत्यधिक रहेको अधिकारीको कार्यपत्रमा उल्लेख छ । सहकारीकर्मीहरूले सहकारीमा लगाइएको कर घटाउनुपर्ने, लेखापरीक्षक सञ्चालक समितिले तोक्न पाउनुपर्ने माग गरे । उनीहरुले ऋण लिनकै लागि एकै व्यक्ति धेरै सहकारीमा सदस्य बन्ने गरेको समेत उनीहरूले औल्याए । कार्यक्रममा वक्ताहरूले सहकारी व्यवस्थापन आधुनिक अवधारणाअनुरुप चुस्त बनाउन आवश्यक रहेको आंैल्याएका थिए । ‘सहकारी नियमनमा थप सक्रियता आवश्यक’",
    "category": "bank"
  },
  {
    "text": "ग्रीक प्रधानमन्त्रीले ऋणलाई लिएर आफ्नो मुलुकलाई अपमानित नगर्न अन्तर्राष्ट्रिय ऋणदाताहरुलाई चेतावनी दिएका छन्। प्रधानमन्त्री एलेक्सिस त्सीप्रासले वार्ताहरु गम्भीर मोडमा पुगे पनि ऋणदाताहरुको प्रस्ताव वास्तविक खालको नभएको बताए। आफ्नै दल सिरिजा पार्टीबाट ऋणदाताहरुको प्रस्तावको विरोध भइरहेका बेला त्सीप्रासले त्यसबारे संसदको आपतकालीन बैठकलाई जानकारी गराएका हुन्। यसअघि अन्तर्राष्ट्रिय मुद्रा कोषलाई शुक्रबार पुनः दिनुपर्ने ३० करोड युरो तिर्न ग्रीसले ढिलाई गरेको थियो। युरोपियन युनियन र मुद्रा कोषको योजनालाई त्सीप्रासले युरोपका लागि खराब क्षण र वार्ता गर्ने धूर्त्याइ भएको टिप्पणी गरे। हालैका महिनाहरुमा सहमत भएका सुधारका उपायहरुबाट जर्मन ऋणदाताहरु पछाडि हटेको उनले आरोप समेत लगाए। त्यस्तै मितव्ययीता अन्त्यसम्बन्धी पछिल्लो प्रस्तावलाई हेर्न उनीहरु विफल भएको त्सीप्रासको भनाई थियो। ऋणमा राहत दिनुपर्ने माग ग्रीक योजनाको एउटा महत्पूर्ण हिस्सा भएको बताइएको छ। युरो मुद्रा प्रचलनमा रहेका देशका अर्थमन्त्रीहरु र युरोपियन कमिसनका प्रमुखसँग यसै साता ब्रसेल्समा भएको वार्तामा उनीहरुले प्रस्ताव पेश गरेका थिए। उनीहरुको प्रस्तावको शुक्रबार आलोचना गर्दै त्सीप्रासले भने, & कुनै पनि सम्झौताको उद्देश्य समस्याको समाधानका लागि हुनुपर्छ, सारा मानिसहरुलाई अपमान गर्नका निम्ति हुनु हुँदैन।& उनले आफ्नो प्रस्तावमात्र वास्तविक खालको भएको दाबी गरे।",
    "category": "world"
  },
  {
    "text": "काठमाडौं, १२ साउन । केही समयमा नै तीन कम्पनीले हकप्रद सेयर जारी गर्ने भएका छन् । वाणिज्य बैंक सहित तीन कम्पनीले हकप्रद सेयर निष्कासनका लागि धितोपत्र बोर्डमा आवेदन दर्ता गराएका छन् । सिद्धार्थ बैंक, मितेरी डेभलपमेण्ट बैंक र एनएमबी माइक्रो फाइनान्सले सेयर निस्कासनका लागि धितोपत्र बोर्डसँग अनुमति मागेका छन् । सिद्धार्थ बैंकले सेयर धनीलाई २५ प्रतिशत हकप्रद निष्काशनको प्रस्ताव लगेको छ । बैंकले ७५ करोड ५५ लाख रुपैयाँ बराबरको ७५ लाख ५५ हजार १ सय ९३ कित्ता हकप्रद सेयर जारी गर्ने भएको छ । सेयर निष्काशन तथा बिक्री प्रबन्धकमा लक्ष्मी क्यापिटल रहेको बैंकको हकप्रद निष्काशन पश्चात बैंकको पूँजी ३ अर्ब ८० करोड हाराहारी पुग्ने आंकलन गरिएको छ । मितेरी डेभलपेमन्ट बैंकले ५० प्रतिशत हकप्रद सेयर निष्काशन गर्ने भएको छ । मितेरीले १० करोड ५६ लाखरुपैयाँ बराबरको १० लाख ५६ हजार ३६९ कित्ता हकप्रद निष्कासनको अनुमति मागेको छ । मितेरीको सेयर निष्काशन तथा बिक्री प्रबन्धकमा ग्रोमर मर्चेन्ट बैंकर रहेको छ । एनएमबी माइक्रो फाइनान्सले ५ करोड ५२ लाख रुपैयाँ बराबरको ५ लाख ५२ हजार कित्ता सेयर निष्काशन गर्ने भएको छ । सेयर निष्काशन तथा बिक्री प्रबन्धकमा लक्ष्मी क्यापिटल रहेको कम्पनीले एकसय २ प्रतिशत हकप्रद सेयर निष्काशनको लागि आवेदन दिएको हो । तीन कम्पनीले अर्बौै बराबरको आइपीओ जारी गदै",
    "category": "bank"
  },
  {
    "text": "स्वीडिस फुटबल एशोसियसनले राजधानी स्टकहोममा आफ्ना महान फुटबलर जाल्टन इब्राहिमोभिचको प्रतिमा निर्माण गर्ने भएको छ । लगातार ११औं पटक स्वीडेनको उत्कृष्ट पुरुष फुटबलरको उपाधि जितेपछि, सोही समारोहमा स्वीडेनको एफएले स्वीडिस राजधानीस्थित फ्रेण्ड्स एरिना बाहिर उनको स्मारक स्थापना गर्ने जानकारी दिएको छ । ३६ बर्षीय महान स्ट्राइकर इब्रहिमोभिच अहिले म्यानचेस्टर युनाइटेडबाट खेल्छन् । युरो २०१६ पछि राष्ट्रिय टोलीबाट सन्यास लिएका इब्राहिमोबिचले ११४ खेलमा कीर्तिमानी ६२ अन्तर्राष्ट्रिय गोल गरेका छन् । राष्ट्रिय टोलीका मूख्य आकर्षकका रुपमा रहेका इब्राहिमोभिचले सन् २०१२ मा इंग्ल्याण्डबिरुद्ध गरेको शानदार चार गोललाई त्यही रंगशाला बाहिर अवस्थित यस प्रतिमाले सधैं स्मरणीय बनाउनेछ । इब्राहिमोबिचले यसपटक समेत गरी ११औं पटक स्वीडेनको राष्ट्रिय टोलीबाट गोल्डेन बल जितेका छन् । जुन कीर्तिमानी उपलब्धी हो । सन् १९४६ यता कुनै खेलाडीले लगातार दोस्रो पटक पनि यो उपलब्धी हासिल गर्न सकेका छैनन् । यसैका कारण उनलाई २.७ मिटरको प्रतिमाद्वारा सम्मान गर्न लागिएको हो । ११औं पटक गोल्डेन बलको अवार्ड ग्रहण गर्दै इब्राहिमोभिचले भने, ‘मलाइ विश्वासै लागिरहेको छैन । धेरैले सोच्छन्, किन म नै ? तर १५ बर्षदेखि राष्ट्रिय टोलीका लागि र २० बर्षदेखि क्लवका लागि मैले गरेको अथक मेहनतको प्रतिफल नै हो भन्ने लाग्छ ।’ आमरुपमा मृत्यु भएपछि सबै सकिन्छ, तर म भने सधैं जीवित रहनेछु । म मरेपछि यो प्रतिमाले मलाइ सधैं जीविन राखिराख्नेछ ।’ अवार्ड वितरण समारोहमा उनको उपपलब्धीबारे इंग्लिस फुटबलर डेभिड बेकहृयामको भिडियो सन्देश पनि सुनाइएको थियो । जाल्टन पिएसजीमा रहँदा ६ महिना टिममेट रहेका बेकहृयामले भनेका छन्, ‘निश्चित रुपमा तिमी अदभुद खेलाडीका साथै अदभुद व्यक्ति हौ । म तिमीसँगै एकै टोलीमा रहेर खेल्न पाउँदा निक्कै भाग्यमानी ठान्छु ।’",
    "category": "sports"
  },
  {
    "text": "कम्प्युटर एशोसिएसन अफ नेपाल (क्यान)ले आफनो संस्थालाई महासङ्घको रुपमा दर्ता गर्न सरकारसँग माग गरेको छ । राजधानीमा आज पत्रकार सम्मेलन गरेर क्यानका अध्यक्ष विनोद ढकालले राष्ट्रिय निर्देशन ऐन, २०१८ अनुसार क्यानलाई महासङ्घको रुपमा दर्ता गर्न सरकारसँग माग गरेका हुन् । उनले क्यान जस्तै अरु संस्था महासङ्घमा दर्ता भइरहेपनि आफूहरुलाई वेवस्ता गरिएकाले सरकारको ध्यानाकर्षण गराउनुपरेकोमा गुनासो गरेका छन् । क्यानले महासङ्घका रुपमा दर्ताका लागि एक वर्षअघि जिल्ला प्रशासन कार्यालय काठमाडौँमा निवेदन दर्ता गराएको र गृह मन्त्रालयमा त्यो फाइल रहेको उनले जानकारी दिए । ऐनअनुसार क्यान महासङ्घको रुपमा दर्ताका लागि निवेदन दिएपनि नियमन निकाय गृहमन्त्रालयले अहिलेसम्म कुनै जवाफ नदिएको अध्यक्ष ढकालले गुनासो गरे । सूचना तथा सञ्चार प्रविधि क्षेत्रमा गएको २२ वर्षदेखि छाता सङ्गठनको रुपमा कार्यरत क्यानमा अहिले ७५ जिल्ला तथा अञ्चल, १० गैरसरकारी संस्था, करिब पाँच हजार व्यवसायी तथा पेसाकर्मी आबद्ध रहेको बताइएको छ ।",
    "category": "technology"
  },
  {
    "text": "अलिक अघि उनको वियोगले धेरैलाई पिरोल्यो। लोकप्रिय हास्य अभिनेता हरिवंश आचार्यकी पत्नी मीराको निधन समाचारमा आयो, उनको आफ्नै ‘बेस्ट सेलर’ जीवनी पुस्तकमा आयो र सबैभन्दा बढी त यो पीडा घर–घरमा चर्चाको विषय बन्यो। अर्को जन्ममा आफू देउता बन्ने र अहिले भएका देउताहरूलाई मानिस बनाएर दुःख दिँदै बदला लिने भावको उनको कविताले पनि पीडाको गहिराइ छाम्न सकिन्थ्यो। अब भने दृश्य विस्तारै फेरिन थालेको छ। साढे चार वर्षअघि रमिला पाठकसँग जोडिएपछि आचार्यको जीवनको दोस्रो इनिङ स...",
    "category": "sports"
  },
  {
    "text": "बजारमा रहेको साना नोटको आयु सामान्यतया ३–४ वर्षको र ठूला नोटको ६ वर्ष हाराहारी हुन्छ । राष्ट्र बैंकको पुस मसान्तसम्मको तथ्यांकअनुसार ५ खर्ब १ अर्ब ७२ करोड रुपैयाँ बराबरका नोट बजारमा छन् । नोट छपाइका लागि मात्रै राष्ट्र बैंकले वार्षिक करोडौँ खर्चिंदै आएको छ । नोट च्यातिने, हराउने, जम्मा गर्दा वा निकाल्दा बैंकसम्म पुग्नुपर्ने समस्या त छँदै छ । अधिकांश भूभागमा दूरसञ्चार सुविधा रहेको, इन्टरनेटको सुविधा पुगेको, मोबाइल प्रयोगकर्ता बढेका कारण डिजिटल बैंकिङका लागि नेपाल उर्वर भूमि हो । राज्यलाई चौतर्फी फाइदा हुने भएकाले पनि यसको प्रयोग अपरिहार्य छ । नेपाल बैंकर्स संघका अध्यक्ष भुवन दाहाल समाज विस्तारै ‘क्यासलेस इकोनोमी’ तिर अघि बढिरहेको बताउँदै यसका लागि सरकारी प्राथमिकता आवश्यक भएको बताउँछन् । “अर्थतन्त्रलाई औपचारिक बनाउन तथा मुलुकलाई अन्य देशसँगको बैंकिङ प्रणाली र अर्थतन्त्रसँग जोड्न क्यासलेस अर्थतन्त्रतर्फ जानुको विकल्प छैन,” उनी भन्छन्, “यसका लागि सम्बन्धित निकायले नीतिगत पहल र सुरक्षाको व्यवस्था गर्नुपर्छ ।” कार्ड वा विद्युतीय कारोबारमा तिर्ने र लिने दुवै पक्ष तयार हुने खाले वातावरण बनाउन सम्बद्ध सबै पक्षको चासो आवश्यक भएको दाहालको भनाइ छ । पछिल्लो समय खुलेका डिजिटल पेमेन्ट कम्पनीले पनि स–सानो कारोबारलाई मात्रै प्राथमिकता दिएका छन् । आईएमई पे, खल्ती, प्रभु पे, ईसेवालगायत कम्पनी मोबाइल, टेलिफोन, टिभी रिचार्ज, बत्ती वा पानीको बिलजस्ता ससाना कारोबारभन्दा माथि उठ्न सकेका छैनन् । तर यही कारोबारको प्रयोग पनि एकदमै न्यून छ । सीमित सपिङ मल तथा रेस्टुराँमा पीओएस मेसिन सुरुआत भए पनि थुप्रै समस्याका कारण ग्राहक अझै त्यसमा तयार देखिँदैनन् । कहिल्यै तिर्नै नमिल्ने, अर्को बैंकको मेसिनमा ‘रिड’ नै नगर्ने, पैसा काट्ने तर बिलिङ नदेखाउनेलगायत कारणले पनि प्रयोगकर्ता ढुक्क हुन सकिरहेका छैनन् । राष्ट्र बैंकका प्रवक्ता भट्ट यसमा बैंक तथा वित्तीय संस्था र अन्य सेवाप्रदायकको भूमिका हुने बताउँछन् । “केही संरचनागत सुधारको आवश्यकता छ,” उनी भन्छन्, “त्यसका लागि सम्बन्धित सबै निकाय जिम्मेवार भएर लाग्न जरुरी छ ।” विश्वव्यापीकरण तथा आर्थिक उदारीकरणको लहर र त्यसले ल्याएको आर्थिक एकीकरण सँगसँगै विश्वव्यापी रूपमा अन्तर्राष्ट्रिय व्यापार, आप्रवासन र वैदेशिक पुँजी प्रवाहमा वृद्धि भइरहेको छ । नेपालमा वैदेशिक रोजगारीका लागि जानेको संख्या र त्यसबाट प्राप्त हुने रेमिट्यान्स आप्रवाहमा पनि उल्लेख्य वृद्धि भएको छ । राष्ट्र बैंकका अनुसार गत आवमा ८ खर्ब ७९ अर्ब रेमिट्यान्स मुलुक भित्रिएको थियो । चालू आवको पाँच महिने अवधिमा ३ खर्ब ७७ अर्ब रुपैयाँ रेमिट्यान्स आएको छ । विश्व बैंकको रेमिट्यान्स प्राइस वल्र्डवाइड तथ्यांकअनुसार नेपालीको रोजगारीको प्रमुख गन्तव्य मलेसियाबाट नेपालमा २ सय डलरसम्म पठाउँदा उक्त रकमको ३.४ प्रतिशत कमिसनमा खर्च हुने गरेको छ । त्यस्तै, दुबई, कतार, साउदी अरबियालगायत देशबाट पठाउँदा ४ देखि ४.६ प्रतिशतसम्म कमिसनमा खर्च हुन्छ । अमेरिकाबाट पठाउँदा ५.४ प्रतिशत लागत पर्छ । जबकि छिमेकी भारतमा मलेसियाबाट २ सय डलर पठाउँदा २.९ प्रतिशत र अमेरिकाबाट भारत पठाउँदा कुल रकमको २.७ प्रतिशत मात्रै लागत पर्छ । नेपाली बैंकहरू अन्तर्राष्ट्रिय डिजिटल बैंकिङमा आबद्ध नभएकै कारण नेपाल भित्रिने सबै रकम रेमिट्यान्स कम्पनीबाटै आउने गरेको छ । लागत महँगो पर्दा अनौपचारिक माध्यममार्फत रकम भित्रिने डर पनि उत्तिकै हुन्छ । अन्तर्राष्ट्रिय डिजिटल बैंकिङमा आबद्ध नभएकै कारण विदेशमा रहेका व्यक्तिले नेपालमा रहेको आफ्नै खातामा पैसा जम्मा गर्न सकिरहेका छैनन् । नेपालबाट वार्षिक करिब ८५ हजार हाराहारी विद्यार्थी विदेशी भूमिमा पढ्न जान्छन् । यहाँबाट ती देशमा पैसा पठाउँदा बैंक ‘स्विफ्ट’ गर्नुपर्ने र त्यसका लागि निश्चत रकम तिनुपर्ने बाध्यता छ । अन्तर्राष्ट्रिय अनलाइन किनमेल गर्नुपर्दा पेपल, भिसा वा मास्टरकार्डलगायतलाई कमिसन दिनुपर्ने अवस्था विद्यमान छ । राष्ट्र बैंकका प्रवक्ता भट्ट अर्थ मन्त्रालय, राष्ट्र बैंकलगायतका निकाय यी समस्या समाधानका लागि संरचनागत सुधार र पूर्वाधार विकासमा लागेको बताउँछन् । भन्छन्, “‘नेसनल पेमेन्ट गेटवे’ सिस्टम बन्ने क्रममा रहेकाले यो समस्या छिट्टै समाधान हुन्छ ।”",
    "category": "politic"
  },
  {
    "text": "१ कात्तिक, काठमाडौं । पोखरामा माउन्ट कैलाश रिर्सोटले फ्रान्सको राजधानी पेरिसमा भएको इन्टरनेशनल बिड क्वालिटी कन्भेन्सनमा इन्टरनेशनल ‘गोल्ड स्टार फर क्वालिटी’ शिर्षकमा ‘बिड क्वालिटी अवार्ड २०१६’को उपाधि जितेको छ । फान्सको पेरिसमा भएको सो अर्वाडमा नेपालबाट पहिलो पटक छानिएको माउन्ट कैलाश रिसोर्ट पोखराले बिड क्वालिटी अवार्ड जितेको हो । विश्वभरी रहेका विभिन्न निजी कम्पनीले दिने सेवा सुबिधाको मूल्यांकन गरेर हरेक बर्ष बिजनेस ईन्टिय़टिभ डिरेक्सन (बिड)ले वर्ल्ड क्वालिटी कामिटमेन्ट अवार्ड गर्दै आएको छ । माउन्ट कैलाश रिसोर्ट पोखरा यो अवार्ड पाउने नेपालको पहिलो रिसोर्ट हो । पेरिसको होटेल हायातमा भएको अवार्ड वितरण कार्यक्रममा माउन्ट कैलाश रिसोर्ट पोखराका अध्यक्ष नरेश भट्टराइले अवार्ड ग्रहण गरेका थिए ।",
    "category": "tourism"
  },
  {
    "text": "बैंकको निक्षेप १.१७ प्रतिशतले बढेर १ खर्ब ४८ अर्ब रुपैयाँ पुगेको छ भने कर्जा २३ प्रतिशतले वृद्धि भएर १ खर्ब ६ अर्ब पुगेको छ । बैंकको निक्षेपको तुलनामा कर्जाको अनुपात ७१.७८ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ६७.३१ प्रतिशत रहेको बैंकको वित्तीय विवरणमा उल्लेख छ । बैंकसँग लगानीको लागि पर्याप्त पूँजी रहेको देखिन्छ । बैंकको कुल कर्जा लगानीमा ६७ प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा ७२ अर्ब २८ करोड रुपैयाँको लगानी भएको छ । बैंकले सम्भावित नोक्सान वापतको व्यवस्थामा ३३ करोड रुपैयाँ राखेको छ । बैंकको खराब कर्जाको अनुपात २.९२ प्रतिशत रहको छ भने करिब १ सय २९ प्रतिशत गरेको उल्लेख छ । बैंकको सेयरमा प्रतिफल २०.९३ प्रतिशतबाट बढेर २३.५४ प्रतिशत भएको छ । बैंकको चुक्ता पूँजी ८ अर्ब ५८ करोड रहेको छ भने सञ्चितीमा ३ अर्ब ८२ करोड रुपैयाँ रहेको छ ।",
    "category": "bank"
  },
  {
    "text": "१५ असोज, काठमाडौं । नेपालका लागि जेडटिइ स्मार्टफोनको अधिकृत विक्रेता इभोलुशन इन्टरप्राइजेज प्रालिलेे बजेट स्मार्टफोनको रुपमा ‘जेडटीइ ब्लेड भी ७ लाइट’ नेपाली बजारमा उपलब्ध गराएको छ । दशैं क्यास ब्याक अफर र खदिरमा पावर बैंकको उपहारसहित ब्लेड भी ७ लाइट सार्वजनिक गरिएको हो । थोरै मूल्यमा आकर्षक फिचरहरुले सजिएको ब्लेड भी ७ लाइटमा ५ इन्चको एचडी कर्भ एज डिस्प्ले रहेको छ । यस स्मार्टफोनमा फिङ्गरप्रिन्ट स्क्यानरको प्रयोग गरिएको छ, जसबाट केवल ३ सेकेन्डमै फोन अनलक हुन्छ । यसैगरी, ब्लेड भी ७ लाइटमा निकै आकर्षक फोटोहरु खिच्न सकिने कम्पनीले जनाएको छ । अगाडिको क्यामेरा १३ मेगपिक्सेल र पछाडिको क्यामेरा ८ मेगापिक्सेलको छ । पछाडिको क्यामेरामा अटो फोकसको प्रयोग गरिएको छ भने पछाडिको क्यामेरामा एलइडी फ्लासको प्रयोग गरिएको छ । क्यामेराका अन्य फिचरहरुमा जिओ-ट्यागिङ, फेस डिटेक्सन, एचडिआर र पानोरोमा रहेका छन् । स्मार्टफोनमा २ जिबी र्याम र १६ जिबीको इन्टर्नल स्टोरेज रहेको छ । एसडी कार्डको प्रयोग गरेर २५६जिबीसम्म एक्स्टर्नल मेमोरी बढाउन सकिने छ । एन्ड्रोइड मार्सम्यालो ६.० अपरेटिङ सिस्टमा चल्ने यस फोनमाक्वार्ड कोर १ गिगाहज प्रोसेसरको प्रयोग भएको छ । फोनमा झिक्न नमिल्ने २ हजार ५ सय एमएएच ब्याट्री प्रयोग गरिएको छ । ब्लेड भि ७ लाइटका अन्य फिचरहरुमा डुअल सिम, फोरजी सपोर्ट, एफएम रेडियोलगायत छन् । स्मार्टफोनको बजार मूल्य केवल १८ हजार ९ सय ९० राखिएको छ । नेपालीको महान चाड दशैलाई मध्यनजर गरेर जेडटिई ब्लेड भि ७ लाइटको खरिदमा ७ सय रुपैयाँ दशैं क्यास ब्याक अफर दिइएको छ । स्मार्टफोनको खरिदमा २ हजार २ सय मूल्य पर्ने १० हजार एमएएचको पावर बैंक उपहार स्वरुप प्रदान गरिने छ ।",
    "category": "bank"
  },
  {
    "text": "राकेश साह÷वीरगञ्ज, २३ चैत । वीरगञ्ज उपमहानगरपालिका वडा नम्वर–१४ श्रीपुर नयाँ टोलमा बुधवार एक कार्यक्रमका बिच हनुमान मन्दिरको शिलान्यास गरिएको छ । रामनवमी पर्वको अवसरमा आयोजित मन्दिर शिलान्यास कार्यक्रममा पर्साका विभिन्न राजनितिक दलका सांसद, नेता, उद्योगी ,समाजसेवीहरुले सामुहिक रुपमा शिलान्यास गरेका हुन् । हनुमान मन्दिर निर्माण समितीका अध्यक्ष शिव पटेलको सभापतित्वमा सम्पन्न शिलान्यास कार्यक्रममा सदभावना पार्टीका सह–अध्यक्ष एवं सांसद लक्ष्मणलाल कर्ण, नेपाली काँग्रेसका सांसद अनिल रुँगटा, तराई मधेश लोकतान्त्रिक पार्टीका सांसद रमेश पटेल, वीरगञ्ज उद्योग वाणिज्य संघका अध्यक्ष ओमप्रकाश शर्मा, वीरगञ्ज उपमहानगरपालिकाका कार्यकारी अधिकृत पिताम्बर अधिकारी, सदभावना पार्टीका सह–महासचिव सुरेन्द्र कुर्मी, समाजसेवी विजय सरावगी, नेकपा एमालेका नेता सुन्दर कुर्मी, वीरगञ्ज उपमहानगरपालिकाको योजना अधिकृत प्रकाश अमात्य, हिन्दु परिषद नेपालका केन्द्रीय अध्यक्ष एवं ज्योतिष सम्राट पंडित पुरुषोत्तम दुवे, नेपाल सदभावना पार्टीका पर्सा अध्यक्ष कृष्णा पटेल, नेपाली काँग्रेसका अरबिन्द गुप्तालगायतकाले मन्तव्य व्यक्त गरे । आठ धुर जग्गामा निर्माण हुन लागेको मन्दिरको अनुमानित बजेट २६ लाख रहेको र सो मन्दिर निर्माणकोलागि जिल्ला विकास समिति पर्साबाट ३ लाख सहयोग प्राप्त भएको मन्दिर निर्माण समितिका संयोजक शिव पटेलले जानकारी दिए । पटेलले मन्दिर निर्माण समितिका प्रत्येक १७ सदस्यहरुले ११ हजारको दरले समेत सहयोग गरेको बताए । अध्यक्ष पटेलले मन्दिर निर्माणमा सम्पुर्ण दानवीर समाजसेवीहरुलाई सहयोग गर्न आग्रह गरेका छन । कार्यक्रममा प्रेस मञ्च नेपालको केन्द्रीय अध्यक्ष सन्तोष पटेल, सदभावना पार्टीका जिल्ला सचिव धर्मेन्द्र पटेल, वीरगञ्ज नगर अध्यक्ष ओमप्रकास सर्राफ, हनुमान मन्दिर निर्माण समितीका सचिव लक्ष्मण साह, कोषाध्यक्ष सीमा देवी,सदस्यहरु ललन साह, दिपेश पाण्डे, हरेराम साह, श्रीराम गिरी, देवानन्द यादव, सञ्चारकर्मी आरके पटेल, राकेश साह, नेहाल खान, दिपक चौरसिया लगायत स्थानिय वासिन्दाहरुको उपस्थिति रहेको थियो । कार्यक्रममा स्वागत मन्तव्य समितीका सचिव लक्ष्मण साहले गरे भने कार्यक्रमको सहजीकरण दिनेश साहले गरे ।",
    "category": "politic"
  },
  {
    "text": "धनुषा, २ चैत । धनुषाको गोठकोयलपुरमा ट्रयाक्टरले किचिएर बुधवार तीन जना बालिकाको मृत्यु भएको छ । विहान करिब ११ बजे गिद्धाबेलापट्टीबाट ईट्टा लिएर आउँदै गरेको ज १ त ३६२२ नम्बरको ट्रयाक्टरको स्ट्रडिंग फेल भएर दुर्घटना भएको हो । दुर्घटनामा गोठकोयलपुर–९ का सोखीलाल साफीकी तीन वर्षीया छोरी सविता साफी, श्याम साफीकी पाँच वर्षिया छोरी संजिता साफी र ठेकुवा साफीकी ५ वर्षकी छोरी प्रिया साफी रहेको ईलाका प्रहरी कार्यालय यदुकोहाले जनाएको छ । प्रहरी निरीक्षक पवन कान्त झाका अनुसार तीनै जना वालिका शौच गर्न गएको बेला आउँदै गरेको ट्रयाक्टरको स्टेरिङ्ग फेल भएर सडक छेउमा पल्टेको हो । तीन जना बालिकाको घटनास्थलमै मृत्यु भएको छ । तस्विरः शिवेन्द्र रोहिता",
    "category": "politic"
  },
  {
    "text": "तेस्रो चीन-दक्षिण एसिया एक्स्पो र २३ औं कुनमिङ मेलामा सक्रिय सहभागी नेपाल आउने वर्ष हुने एक्स्पोमा पुनः यसको &#39;थिम&#39; बन्ने भएको छ । नेपालले राखेको उक्त प्रस्तावमा युन्नान प्रान्त सकारात्मक भएको छ । केन्द्रीय सरकारसँगको समन्वयपछि यसको टुंगो लाग्नेछ । कान्तिपुर दैनिकमा समाचार छ । अघिल्लो वर्ष नेपाल &#39;थिम&#39; रहेको र नेपालबाट प्रधानमन्त्री सुशील कोइराला नै सहभागी भएको उक्त मेलामा यस पटक वाणिज्य तथा आपूर्तिमन्त्री सुनीलबहादुर थापा सहभागी भएर फर्केका हुन् । यस वर्षको एक्स्पोमा भारत &#39;थिम&#39; थियो । नेपालले आगामी वर्ष &#39;विषय मुलुक&#39; बन्न रुचि देखाएको युन्नान प्रान्तीय सरकारका उपसचिव ली च मिङले बताए थिए । नेपाली उत्पादनलाई एक्स्पोले राम्रो प्रवर्द्धन गरेकामा नेपाल सरकार उत्साही रहेको उनले बताए । नेपालका गरिब ग्रामीण महिलाले बनाएका हस्तकलाका सामानलाई युन्नान प्रान्तले खरिद गरिदिएमा नेपाली महिलाको जीवनस्तरमा सुधार आउने धारणा वाणिज्य तथा आपूर्ति मन्त्री थापाले युन्नान प्रान्त सरकारसमक्ष राखेको उपसचिव लीले बताए ।",
    "category": "world"
  },
  {
    "text": "डुन्डुराज आचार्य काठमाडौं, २७ पुस – धनगढीमा केन्द्रीय कार्यालय भएको मालिका विकास बैंकले पुस ३० का लागि आह्वान गरेको साधारणसभा पुस २१ को सञ्चालक समिति बैठकले स्थगन गरेको सूचना सार्वजनिक ग¥यो । सूचनामा कारण खुलाइएन, स्थगनको कुरामात्र गरियो, जहाँ बुक क्लोज मिति अगाडिकै कायम हुने वा नयाँ कायम हुने उल्लेख छैन । तर, कम्पनीले नेपाल स्टक एक्सचेन्ज (नेप्से)लाई पुस २६ गते गराएको जानकारीअनुसार बुक क्लोज मिति पनि सारिएको छ । पुस ८ को सञ्चालक समिति बैठकको निर्णयअनुसार ०७२ पुस १६ गते बिहीबार सेयरधनी दर्ता किताब बन्द (बुक क्लोज) भएको थियो । त्यसको अघिल्लो दिन सेयर मूल्य प्रतिकित्ता ३३५ रुपैयाँ थियो । बुक क्लोज भएको दिन न्यूनतम् २५० र अधिकतम २५२ रुपैयाँमा सेयर कारोबार भएको छ । कम्पनीले गत आर्थिक वर्षको नाफाबाट २९.१४ प्रतिशत बोनस सेयर र १.५४ प्रतिशत नगद लाभांश गरी कुल ३०.६८ प्रतिशत लाभांश घोषणा गरेको छ । बुक क्लोजपछि र साधारणसभा स्थगन गरेको सूचना निकाल्नुअघिका ५ कारोबार दिनमा कुल ५ हजार १५७ कित्ता सेयर लगानीकर्ताले बिक्री गरेका छन् । पहिलाकै बुक क्लोज मिति कायम नगर्ने हो भने लाभांश पाउने गरी सेयर बिक्री गरेका लगानीकर्ताले करिब ४ लाख रुपैयाँ गुमाउनेछन् । सेयर विश्लेषक रविन्द्र भट्टराईका अनुसार साधारणसभाको मिति सारिए पनि बुक क्लोज मिति सारिनु हुन्न, बुक क्लोज मिति सार्ने हो भने यसबीचमा सेयर बिक्री गर्ने लगानीकर्ताले नोक्सानीको क्षतिपूर्ति पाउनुपर्छ । “यसको क्षतिपूर्ति कसले र कसरी तिर्ने ?” उनले प्रश्न गरे, “यसको जवाफ नेपाल धितोपत्र बोर्डले दिनुपर्छ ।” यस्ता कार्यलाई नियमन नगर्ने र स्पष्ट नियम बनाएर कारबाही नगर्ने हो भने लगानीकर्ता मर्कामा पर्ने भट्टराई बताउँछन् । “नत्र कम्पनीभित्रका स्वार्थ समूहले आफ्नो स्वार्थपूर्तिका लागि यस्ता काम गरिरहन सक्छन्,” उनी भन्छन्, “यसबाट सिर्जित नोक्सानी सामान्य लगानीकर्ताले बेहोर्नुपर्छ ।” धितोपत्र बोर्ड भने यसबारे आफैं अन्योलमा छ । बोर्डका कार्यकारी निर्देशक नीरज गिरीले यस्तो केस पहिलोपटक आएकाले अध्ययन गरेरमात्र निर्णयमा पुग्न सकिने बताए । “सुपरिवेक्षण विभागसँग कुरा गरेर यसबारे निर्णय गरिनेछ,” उनले भने, “तर लगानीकर्ता अन्यायमा पर्नु हुँदैन ।” मालिकाका प्रमुख कार्यकारी अधिकृत (सीईओ) ध्रुवराज तिवारीले नेपाल राष्ट्र बैंकको (सञ्चालकसम्बन्धी) नीतिगत निर्णयका कारण साधारणसभा सार्नु परेको बताए । “केही सेयर लगानीकर्ताले पुस १६, १९, २० र २१ गते गुमाएको साँचो हो,” उनले भने, “यो विषयलाई कसरी सम्बोधन गर्ने भनेर म आगामी बोर्ड बैठकमा राख्छु ।” पुस ८ को सञ्चालक समितिको पूर्ण बैठकबाट पास भएको साधारणसभा मिति २१ को बैठकले रद्द गरेको जानकारी उनले दिए । “पुस २२ गते हामीले समयमै सूचना जारी गरेका थियौं,” तिवारीले भने । तर, सो दिन पनि बुक क्लोजपछिकै मूल्यमा कारोबार भएको नेप्सेमा देख्न सकिन्छ । आइतबार कम्पनीको बजारको गहिराइ (मार्केट डेप्थ)मा सेयरका लागि खरिद आदेशको निकै चाप देखिन्थ्यो भने ११० कित्ता सेयर बिक्री भएको छ । मालिकाको लापरबाहीले लगानीकर्ता ठगिए",
    "category": "bank"
  },
  {
    "text": "२९ मंसिर, काठमाडौं । नेपाली हवाइसेवा कम्पनीहरुलाई युरोपियन युनियन (इयु)को कालोसूचीबाट हटाउन सरकार असफल भएको छ । लामो समयदेखि इयुले नेपाली एयरलाइसन्सलाई कालोसूचीमा राख्दै आएको छ । यसले नेपालको हवाइसेवा अझै नसुध्रिएको नेपाली आकाश अझै जोखिमूपर्ण रहेको सन्देश दिएको छ । सरकारले प्रयास र पहल गरेको बताएपनि यसपटक पनि इयुले नेपाली एयरलाइन्सहरुलाई नेपालका १८ वटै युरोपमा उडानको अनुमति नदिने गरी कालोसूचीमा कायमै राख्यो । इयुले नेपाली हवाइसेवा कम्पनीले सुरक्षा मापदण्डहरु पुरा नगेको आरोपमा इयुले कालोसूचीबाट नहटाएको हो । एयर डाइनेस्टी, एयर काष्ठमण्डप, बुद्ध एयर, फिस्टेल एयर, गोमा एयर, हिमालयन एयरलाइन्स, मकालु एयर, मनाङ एयर, माउन्टेन हेलिकप्टर्स, मुक्तिनाथ एयर, नेपाल वायुसेवा निगम, सौर्य एयरलाइन्स, श्री एयरलाइन्स, सिमि्रक एयर, सीता एयर, तारा एयर र यती एयरलाइन्स इयुको कालोसूचीमा कायमै रहेका हुन् । यसले अब नयाा बिमान ल्याएर युरोपका लागि उड्ने नेपाल बायुसेवा निगमको योजनामा धक्का लागेको छ । अन्तर्राष्ट्रिय रुपमा राम्रो कुटनीतिक पहल नहुँदा पनि इयुले नेपाली हवाइ सेवाकालाई कालोसूचीमा कायमै राखेको हो । कालोसूचीमा कुन-कुन कम्पनी ?",
    "category": "tourism"
  },
  {
    "text": "फोर्ब्स म्यागेजिनले हालै विश्वका अर्बपतिहरुको आफ्नो वार्षिक सूची सार्वजनिक गर्‍यो । महामारीका बाबजुत सन् २०२० मा विश्वमा ४९३ जना नयाँ अर्बपति थपिए भने विद्यमान सम्पत्तिमा अभूतपूर्व रुपमा ५ ट्रिलियन डलरले वृद्धि भएको फोर्ब्सले आफ्नो रिपोर्टमा उल्लेख गरेको छ ।अर्बपतिहरुको सूचीमा लगातार चौथो वर्ष पनि अमेजनका सीईओ जेफ बेजोसले पहिलो स्थान कब्जा गरेका छन् । उनको सम्पत्ति सन् २०१९ मा भन्दा सन् २०२० मा ६४ अर्ब डलरले वृद्धि भएको छ ।विश्वका अर्बपतिहरुको सूचीमा प्रविधि क्षेत्रको उपस्थिति यो पटक पनि निकै ससक्त छन् । फोर्ब्सको सूचीमा परेका प्रविधि क्षेत्रका विश्वका शीर्ष ५० जना अर्बपतिहरुको सूची यस्तो छ :१. जेफ बेजोस : फोर्ब्सको सूचीअनुसार अमेजन सीईओ जेफ बेजोसको कूल सम्पत्ति १ खर्ब ७७ अर्ब डलर रहेको छ ।२. एलन मस्क : टेस्ला तथा स्पेस एक्स कम्पनीका सीईओ एलन मस्क विश्वका अर्बपतिहरुको सूचीमा दोश्रो नम्बरमा छन् । उनको कूल सम्पत्ति १ खर्ब ५१ अर्ब डलर रहेको छ ।३. बिल गेट्स : विश्वका अर्बपतिहरुको सूचीमा चौथो स्थानमा छन् बिल गेट्स । माइक्रोसफ्ट कम्पनीका सह-सस्थापक बिल गेट्सको कूल सम्पत्ति १ खर्ब २४ अर्ब डलर रहेको छ ।४. मार्क जुकरबर्ग : फेसबुक सस्थापक तथा सीईओ मार्क जुकरबर्गको कूल सम्पत्ति ९७ अर्ब डलर छ । उनी विश्वका अर्बपतिहरुको सूचीमा ५औँ स्थानमा छन् ।५. वारेन बफेट : बर्कशाएर हाथावेका सीईओ तथा अध्यक्ष वारेन बफेट कूल ९६ अर्ब डलर सम्पत्ति सहित छैटौँ स्थानमा रहेका छन् ।६. ल्यारी एलिसन : ओरेकल कम्पनीका सीईओ ल्यारी एलिसन विश्वका अर्बपतिहरुको सूचीमा सातौँ स्थानमा छन् । उनको कूल सम्पत्ति साढे ९१ अर्ब डलर रहेको छ ।७. ल्यारी पेज : गुगलका सह-सस्थापक ल्यारी पेजको कूल सम्पत्ति पनि साढे ९१ अर्ब डलर छ ।८. सेर्गेइ ब्रिन : गुगलका अर्का सस्थापक सेर्गेइ ब्रिन विश्वका अर्बपतिहरुको सूचीमा नवौँ स्थानमा छन् । उनको कूल सम्पत्ति ८९ अर्ब डलर रहेको छ ।९. मुकेश अम्बानी : रिलायन्स इन्डस्ट्रिजका अध्यक्ष भारतीय अर्बपति मुकेश अम्बानी विश्वका टपटेन अर्बपतिभित्र अटाएका छन् । उनको कूल सम्पत्ति साढे ८४ अर्ब डलर रहेकेा छ ।१०. स्टिभ बाल्मर : माइक्रोसफ्ट कम्पनीका पूर्व सीईओ बाल्बर विश्वका अर्बपतिहरुको सूचीमा १४ औँ स्थानमा छन् । उनको कूल सम्पत्ति ६८ अर्ब ७० करोड डलर छ ।११. प्रविधि क्षेत्रका शीर्ष ५० अर्बपतिहरुमध्ये चिनियाँ कम्पनी टेनसेन्टका सस्थापक मा हुआटेंग विश्वका अर्बपतिहरुको सूचीमा १५ औँ स्थानमा छन् । उनको कूल सम्पत्ति ६५ अर्ब ८० करोड डलर रहेको छ ।१२. त्यस्तै विश्वका अर्बपतिहरुको सूचीमा २१ औँ नम्बरमा रहेका चिनियाँ कृषि प्रविधि कम्पनी पिन्डुओडुओका सीईओ कोलिन हुआंगको कूल सम्पत्ति ५५ अर्ब ३० करोड डलर छ ।१३. अलिबाबाका संस्थापक ज्याक मा ४८ अर्ब ४० करोड डलर सम्पत्तिसहित समग्र अर्वपतिहरुको सूचीमा २६औँ स्थानमा छन् ।१४. डेल टेक्नोलोजिजका सीईओ माइकल डेल कूल ४५ अर्ब १० करोड डलर सम्पत्ति सहित अर्बपतिहरुकेा सूचीमा ३०औँ स्थानमा छन् ।१५. झांग यिमिंग : संस्थापक बाइटडान्स कम्पनी । कूल सम्पत्ति ३५ अर्ब ६० करोड डलर । ३९ औँ स्थानमा ।१६. विलियम डिंग : नेटिज कम्पनीका सीईओ । कूल सम्पत्ति ३३ अर्ब डलर । ४५ औँ स्थानमा ।१७. वांग जिंग : Meituan Dianping कम्पनीका सीईओ । कूल सम्पत्ति २६ अर्ब १० करोड डलर । ६० औँ स्थान ।१८. शिव नादर : सहसस्थापक एचसिएल कम्पनी । कूल सम्पत्ति साढे २३ अर्ब डलर । ७१ औँ स्थानमा ।१९. झांग झिडोंग : सहसस्थापक टेन्सेन्ट कम्पनी। कूल सम्पत्ति २३ अर्ब ४० करोड । ७३ औँ स्थानमा ।२०. लेइ जुन : सहसस्थापक तथा अध्यक्ष शाओमी कम्पनी । कूल सम्पत्ति २३ अर्ब डलर । ७५ औँ स्थानमा ।२१. रिचार्ड लिउ : सीईओ जेडी डट कम । कूल सम्पत्ति २२ अर्ब ४० करोड डलर । ७७औँ स्थानमा ।२२. पाइरे ओमिडाएर : इ बे कम्पनीका सस्थापक । कूल सम्पत्ति २१ अर्ब ४० करोड डलर । विश्वका अर्बपतिको सूचीमा ८३ औँ स्थानमा ।२३. रोबर्ट पेरा : सीईओ, उबिक्विटी नेटवर्कस् कम्पनी । कूल सम्पत्ति १८ अर्ब ३० करोड । १ सयौँ स्थानमा ।२४. डस्टिन मोस्कोभिच : सह सस्थापक फेसबुक । कूल सम्पत्ति १७ अर्ब ८० करोड डलर सहित १०७ औँ स्थानमा ।२५. पाभेल डुरोभ : संस्थापक टेलिग्राम कम्पनी । कूल सम्पत्ति १७ अर्ब २० करोड डलर । ११२ औँ स्थानमा ।शीर्ष ५० मा परेका अन्य प्रविधि अर्बपतिहरुमा लेन्स टेक्नोलोजी कम्पनीकी अध्यक्ष झोउ कुनफेइ (१५.४ अर्ब डलर), भिडियो कनफ्रेन्सिङ प्लाटर्फम जूमका संस्थापक इरिक युआन (१४.९ अर्ब डलर), चिनिया सोसल मिडिया प्लाटर्फम बाइदुका संस्थापक रोबिन ली (१४.७ अर्ब डलर) तथा फेसबुकका अर्का सह सस्थापक इडुआर्डो साभेरिन (१४.६ अर्ब डलर) रहेका छन् ।त्यस्तै सफट्वेयर कम्पनी एटलासियनका सहसस्थापक माइक क्यानोन ब्रुक्स (१४.२ अर्ब) तथा अर्का सहसस्थापक स्कट फार्कुहार (१४ अर्ब), एयर बिएनबीका सह सस्थापक ब्रायन चेस्की (१३.७ अर्ब) तथा अनलाइन गेमिंग कम्पनी नेक्सनका सहसस्थापक किम जुंग जु (१३.३ अर्ब) पनि विश्वका शीर्ष ५० प्रविधि अर्बपतिभित्र अटाएका छन् ।विश्वका शीर्ष ५० प्रविधि अर्बपतिको सूचिमा साढे १२ अर्ब डलर कूल सम्पत्ति सहित ट्वीटरका सिइओ ज्याक डोर्सी पनि परेका छन् । उनी फोर्ब्सको सूचीमा १७३ औँ स्थानमा छन् ।टप ५० टेक बिलिनेयरको सूचीमा एयर बिएनबीका अर्का सहसस्थापक नाथन ब्लेचार्जिक (१२.४ अर्ब), अर्का सहसस्थापक जोए गेब्बिया (१२.४ अर्ब), इन्टेल कम्पनीका सहसस्थापक गोर्डोन मूरे (१२.१ अर्ब), स्न्यापच्याटका सहसस्थापक बब्बी मुर्फे (११.९ अर्ब), एनभिदिया कम्पनीका सहसस्थापक जेनसेन हुआंग (११.८ अर्ब) तथा अलिबाबाका अर्का सहसस्थापक जोफेस साइ (११.६ अर्ब) पनि परेका छन् ।त्यस्तै स्न्यापच्याटका सिइओ इभान स्पाइजेल (११.१ अर्ब डलर), एसएपी कम्पनीका सस्थापक डाइटमार होप (१०.१ अर्ब), सायबर सेक्योरिटी कम्पनी जेस्कालरका सिइओ जय चौधरी (१० अर्ब), ह्वाट्सएपका सह सस्थापक जान कोउम (९.९ अर्ब), कोरियन मेसेजिंग एप काकाओका सस्थापक तथा अध्यक्ष किम बेओम सु (९.३ अर्ब), किंग्सटन टेक्नोलोजीका सस्थापक डेभिड सन (९.१ अर्ब), शाओमीका अध्यक्ष लिन बिन (८.७ अर्ब डलर), विप्रोका अध्यक्ष अजिम प्रेमजी (८.६ अर्ब डलर), एसएपी कम्पनीका सह सस्थापक हास्सो प्लाटनर (८.३ अर्ब डलर) तथा आरिस्टा नेटवर्कस्का सह सस्थापक एन्ड्रेस फोन बेचटोल्सहेइम (८.२ अर्ब) पनि विश्वको प्रविधि उद्योगका शीर्ष ५० अर्बपतिहरुको सूचिभित्र पर्न सफल भएका छन् ।एजेन्सीको सहयोगमा",
    "category": "technology"
  },
  {
    "text": "श्रावण ९, भक्तपुर । ग्ल्याड स्टोन एकेडेमी, मध्यपुर ठिमी, भक्तपुरको फाउन्डर प्रिन्सिपल बिनोद कोईरालाले शैक्षिक क्षेत्र भक्तपुरमा राज्यको हेर्ने निकायले, राज्यको शिक्षाको मूल उदेश्य पूरा गर्न कसले के गरिरहेको छ ? सही तरिकाले हेर्नु पर्ने र कडा मेहनत गरी सही परिणाम निकाल्नेहरुलाई उचित मुल्याङकन गरिनु पर्ने बताउनु भएको छ । राज्यले प्रदान गर्ने प्याकेजहरु उचित ठाउँमा प्रदान गरिनु पर्छ र हौसला बढाउनु पर्छ । यसको अभाव रहेको बताउनु भएको छ । यस स्कुलले गत वर्ष महिला तर्फ बोर्ड फस्ट र यस बर्ष समग्रमा बोर्ड सेकेण्ड भएको पनि उहाँले बताउनु भयो । यो प्रक्रियालाई क्रम भंग हैन श्रृङखलामा अगाडि बढाउने पनि उहाँको दाबी छ ।",
    "category": "education"
  },
  {
    "text": "१५ भदौ, काठमाडौं । लाइफ इ्रन्स्योरेन्स कर्पोरेशन नेपाल (एलआइसी) ले आकर्षक बीमा योजना सञ्चालनमा ल्याएको छ । कम्पनीले ‘तपाईँ खुसीको खाता खोल्नुहोस्’ भन्ने सन्देशका सात न्यूनतम् ७ वर्षदेखि ५० वर्ष उमेर समूहका सर्वसाधारणलाई लक्षित गर्दै ‘जीबन श्री’ नामक योजना सुरु गरेको हो । कम्पनीको उक्त नयाँ प्रोडक्टको सार्वजानिक मंगलबार बीमा समितिका अध्यक्ष डा. फत्तबहादुर केसीले गरे । सर्वसाधारणले यो कम्पनीमार्फत ५ लाखको पन्ध्र वर्षे बीमा गराउन सक्नेछन् । बीमितले पाँच वर्ष पि्रमियम तिरेर १५ वर्षको जोखिम न्यूनिकरण गर्नसक्ने कम्पनीले जनाएको छ । यो योजनामा बीमाशुल्क कम र प्रतिफल उच्च रहेको कम्पनीको दाबी छ । दुई वर्षको बीमाशुल्क भुक्तानी गरेपछि बीमितले कम्पनीबाट कर्जा तथा बीमा समर्पण सुविधासमेत लिन सक्ने कम्पनीले जनाएको छ ।",
    "category": "bank"
  },
  {
    "text": "कृषि सामग्री कम्पनी लिमिटेड पोखरा शाखा कार्यालयले आव २०७३÷७४ मा चार करोड २२ लाख ९९ हजार ४१८ बराबरको कारोबार गरेको छ । रासायनिक मल युरिया, डिएपी र पोटासको कारोबार गर्दै आएको कार्यालयले ८९ वटा सहकारीलाई सूचीकृत गरेकामा यस आवमा ५४ वटा सहकारीमार्फत मात्र कारोबार गरेको कार्यालयका निमित्त शाखा प्रबन्धक शालिग्राम वाग्लेले जानकारी दिए। रासायनिक मलको मागअनुसारको मौज्दात रहेका कारण कृषकले अभाव महशुस गर्न नपरेको उनको भनाइ छ । रासस",
    "category": "Agriculture"
  },
  {
    "text": "डुन्डुराज आचार्य काठमाडौं, ३० पुस- सुनसरी बराहक्षेत्रका ७२ वर्षीय अचुुतानन्द खतिवडालाई कृषि विकास बैंक धरान शाखाबाट ०६४ असोजमा जारी प्राथमिक सेयरका लागि दिएको आवेदनमा १४४ कित्ता सेयर प¥यो । बैंकले आर्थिक वर्ष ०६९÷७० मा ३१.५८ प्रतिशत नगद लाभांश तथा ०७०÷७१ मा ८.७९ प्रतिशत नगद लाभांश र ७ प्रतिशत बोनस सेयरसहित कुल १५.७९ प्रतिशत लाभांश बाँड्यो । आव ०६९÷७० मा ४ हजार ३५० रुपैयाँ र ०७०÷७१ मा १ हजार १६० रुपैयाँ गरी कुल ५ हजार ५१० रुपैयाँ लाभांश उनको भागमा प¥यो । “लाभांश लिन काठमाडौं आउँदा–जाँदा प्लेन टिकटमात्रै ९ हजार रुपैयाँ लाग्ने भो,” बैंकको सेयर रजिस्ट्रार एस क्यापिटल लिमिटेडमा भेटिएका खतिवडाले भने, “सेयरमा लगानी गरेर कमाएको भन्ने कि गुमाएको भन्ने खै !” गोरखा मालपोत कार्यालयका अधिकृत चन्दन अमात्यको पनि पीडा कम छैन । हेटौंडा स्थायी घर भएका उनी जागिरको सिलसिलामा सरुवा हुँदै मुलुकका विभिन्न जिल्ला पुग्नुपर्छ । ०६० देखि साधारण सेयर किन्न थालेका अमात्य र परिवारका सदस्यको गरी १५ भन्दा बढी कम्पनीमा सेयर छ । “२–४ सय रुपैयाँ लाभांशका लागि काठमाडौं पुग्नुपर्दा साँच्चै सास्ती भोग्नुपर्छ,” टेलिफोनमा उनले भने, “कम्पनीले साधारण सेयरका लागि आवेदन लिने बेलामा चाहिँ जहाँबाट पनि लिने अनि त्यसको लाभ वितरण गर्नुपर्ने बेलामा चाहिँ ‘जसरी पनि काठमाडौं आइज’ भन्ने प्रवृत्तिको अन्त्य हुनुपर्छ ।” उपत्यकाबाहिरका लगानीकर्तालाई नेपाल धितोपत्र बोर्डले अन्याय गरेको दुखेसो उनले गरे । “कि त पुँजीबजार राजधानीबासीका लागि मात्र हो भनेर घोषणा गर्नुप¥यो, होइन भने देशभरका लगानीकर्तालाई सहज हुने गरी सेवा दिनुप¥यो,” उनले भने, “हकप्रद सेयर भर्न पनि काठमाडौं नै पुग्नुपर्ने अवस्था छ, ताप्लेजुङ र जुम्लाका लगानीकर्ताको हविगत के होला ?” प्युठान, बिजुवारका रमेशचन्द्र सुवेदीसँग पनि कृषि विकास बैंकको ३० कित्ता सेयर छ । उनले पनि हालसम्म लाभांश लिन सकेका छैनन् । “५–७ सय लाभांशका लागि बुवालाई काठमाडौं बोलाइराख्ने झन्झट गर्नुभन्दा बरु बेचिदिनै बेस,” छोरा गोपालले भने, “एकपटक आएपछि त्यत्तिकै लागि फेरि दुःख पाइरहनु त पर्दैन ।” खतिवडा, अमात्य र सुवेदी प्रतिनिधिप्राप्त मात्र हुन् । बैंकले समेत लगानी गर्न नमिल्ने र लगानीकर्तालाई ब्याज पनि प्राप्त नहुने करिब २ अर्ब रुपैयाँ लाभांश बैंकमा त्यत्तिकै थन्किएको छ । लगानीकर्ताले लिन नसकेकाले सो रकम कम्पनीमै थन्किएको हो । कारण— सेयर बजारका अधिकांश गतिविधि राजधानीकेन्द्रित छन् । लाभांश रकम सम्बन्धित लगानीकर्ताको बैंक खातामा हालिदिने व्यवस्था हुने हो भने देशभरका लगानीकर्ता लाभान्वित हुने सेयर विश्लेषक रविन्द्र भट्टराई बताउँछन् । “यस्तो कार्यले पुँजीबजारको दायरा पनि बढाउँछ र लगानीकर्तालाई उत्साही पनि बनाउँछ,” उनी भन्छन्, “यसो गर्न सके देशभरका लगानीकर्तालाई पुँजीबजारको लाभसँग जोड्न सकिन्छ ।” सेयर आवेदन दिँदा आवेदकले बैंक खाता अनिवार्य उल्लेख गर्नुपर्ने व्यवस्था छ तर नपरेको पैसा फिर्ता लिन भने लगानीकर्ताले ठूलै सास्ती बेहोर्नुपर्छ । “नपरेको पैसा र लगानीकर्ताले कम्पनीबाट पाउने नगद लाभांश सिधै बैंक खातामा जम्मा हुने अनिवार्य व्यवस्था गर्नुको विकल्पै छैन,” भट्टराई भन्छन्, “सर्वसाधारणबाटै पैसा लिने र उनीहरूलाई नै सास्ती दिने काम गर्नु हुँदैन ।” नेपाल स्टक एक्सचेन्ज (नेप्से)का महाप्रबन्धक सीताराम थपलिया लगानीकर्ताकै खातामा लाभांश जाने प्रक्रिया सुरु भइसकेकाले चाँडै यसले पूर्णता पाउने बताउँछन् । “डिम्याट अकाउन्टसँगै बैंक अकाउन्ट पनि अनिवार्य गर्नुपर्छ भनेर धितोपत्र बोर्डलाई पत्राचार गरिसकेका छौं,” उनले भने, “अब चाँडै यो झन्झटबाट लगानीकर्ता मुक्त हुनेछन् ।” बोर्डका कार्यकारी निर्देशक नीरज गिरी नेप्सेलाई यसबारे पहिलेदेखि नै भनिसकेकाले अब फेरि बोर्डलाई सोधिरहनु नपर्ने बताउँछन् । “यद्यपि, केही दिनभित्रै सम्बन्धित निकायबीच छलफल चलाएर यो इस्युलाई टुंग्याउनेतर्फ लाग्छौं,” उनले भने । सेयर लाभांश लिनै सास्ती",
    "category": "bank"
  },
  {
    "text": "काठमाडौं, १७ साउन । नेपाल–जापान सम्बन्धको ६० वर्ष पूरा भएको अवसरमा नेपाल पर्यटन बोर्ड तथा पर्यटन व्यवसायीहरूले जापानी पर्यटकका लागि छुट्टै विशेष प्याकेज बनाउने तयारी गरेका छन् । यस विषयमा व्यवसायी र बोर्डबीच केही चरणमा छलफलसमेत भइसकेको छ । सबै क्षेत्रको प्याकेज तयार भएपछि बोर्डले आगामी सेप्टेम्बर २२ देखि २५ सम्म सञ्चालन हुने ‘जापान वल्र्ड टुरिजम फेयर २०१६’ मा सहभागी भएर व्यापक प्रचारप्रसार गर्ने कार्यक्रम तयार गरेको छ । नेपाली पर्यटनको सबैभन्दा बढी प्रचार जापानी महिला जुन्को ताबेईले सगरमाथा आरोहण गरेपछि भएको थियो । उनी सगरमाथा आरोहण गर्ने विश्वकै पहिलो महिला हुन् । ताबेईले ०३२ साल जेठ २ गते पहिलो महिला सगरमाथा आरोहीका रूपमा सगरमाथाको सफल आरोहण गरेकी थिइन् । ताबेई गत जेठमा नेपाल आएर नेपाल सुरक्षित भएकाले ढुक्क भएर भ्रमण गर्न आग्रह गरेकी थिइन् । पर्यटन बोर्डका वरिष्ठ अधिकृत कुन्दन शर्माका अनुसार बोर्डले पर्यटनसँग सम्बन्धित सबै व्यावसायिक संघ–संस्थाहरूलाई ‘डायमन्ड जुब्ली अफर’ बनाएर बोर्डमा पेस गर्न भनेको छ । बोर्डका सीईओ दीपकराज जोशीको अगुवाइमा गत साता होटल एसोसिएसन अफ नेपाल (हान), ट्रेकिङ एजेन्सिज एसोसिएसन अफ नेपाल (टान), नेपाल एसोसिएसन अफ टुर एन्ड ट्राभल एजेन्ट्स (नाट्टा), नेपाल वायुसेवा निगम, बुद्ध एयर, यति एयरलाइन्सलगायत संघ–संस्था तथा कम्पनीसँग यसबारे छलफल भइसकेको छ । छलफलमा सबै व्यावसायिक संस्थाका प्रतिनिधिले प्याकेज तयार गरेर बोर्डलाई पठाउने प्रतिबद्धता जनाएको शर्माले जानकारी दिए । सिधा उडान आवश्यक नेपालमा जापानबाट सिधा उडान हुन नसक्दा पर्यटक संख्या प्रत्येक वर्ष घट्दै गएको छ । सन् २००३ मा निगमले काठमाडौं–ओसाका उडान गर्दा २७ हजार ४१२ पर्यटक नेपाल भित्रिएकोमा सन् २०१४ सम्म आइपुग्दा घटेर २५ हजार ८२९ मा सीमित भएको छ । भने सन् २०१५ मा १७ हजार ६ सय १३ जापानी पर्यटकले नेपाल भ्रमण गरेका छन् । १३ वर्षअघि नेपाल आउने पर्यटकमध्ये जापानीको हिस्सा ८.१ प्रतिशत रहेकोमा सन् २०१४ सम्म आइपुग्दा यो हिस्सा घटेर ३.३ प्रतिशतमा झरेको छ । नेपालले सिधा उडान गर्दाको समय र हालको पर्यटक आगमनदरको संख्यामा धेरै भिन्नता रहेकाले निगमले सिधा उडान थाल्नुको विकल्प नभएको बताउँछन् नेपाल वायुसेवा निगमका प्रवक्ता रामहरि शर्मा । नेपाल वायुसेवाले वाईड बडी जहाज खरिद गरेपछि सबैभन्दा पहिलो उडान जापानमा गर्ने लक्ष्य राखेकाले पनि आगमी दिनमा जापानी पर्यटक बढ्ने दाबी शर्माको छ । यसअघि निगमले सन् १९९४ देखि सन् २००७ सम्म जापान उडान गरेको थियो । “जहाज अभाव भएपछि जापान उडान रोकेको हो । जहाज आउनेबित्तिकै पहिलो उडान नै जापान गर्ने हाम्रो तयारी हो,” शर्माले भने । जापानी पर्यटकको औसत नेपाल बसाइ १० दिन हुने गरेको सरकारी तथ्यांक छ । उनीहरूको मुख्य गन्तव्य खासगरी नगरकोट, पोखरा, लुम्बिनी, चितवन र काठमाडौं हुने गरेको छ । पदयात्रा तथा हिमाल आरोहणमा पनि केही पर्यटक जाने गरे पनि मुख्यगरी जापानी पर्यटक पोखरा, लुम्बिनी र सौराह घुम्न बढी मन पराउँछन् । त्रिभुवन विमानस्थलमा अवतरण गरेपछि उनीहरू काठमाडौं वरपर मुख्यगरी नगरकोट, स्वयम्भूलगायत क्षेत्र घुम्ने गर्छन् । काठमाडौं वरपरमध्ये बढी जाने गन्तव्य भनेको दामन हो । दामनबाट अर्कोे दिन बन्दीपुर जापानीको अर्को गन्तव्य हुन्छ । त्यसपछिको गन्तव्य हो पोखरा । पोखरामा प्याराग्लाइडिङ, जिप फ्लायर, बोटिङ, साइक्लिङ गर्ने उनीहरूको सोख हुने गर्छ । पोखरापछिको गन्तव्य लुम्बिनी हुन्छ । नेपाल आउने प्रायः जापानी पर्यटक लुम्बिनी पुग्ने पर्यटन व्यवसायीहरू बताउँछन् । लुम्बिनीको घुमघाम सकेर अर्को गन्तव्य चितवनको सौराहा हो । सौराहमा जंगल सफारी र नारायणी तीरमा रमाउँछन् । चितवनको घुमाघामपछि काठमाडौं आएर एक दिनको आरामपछि उनीहरू जापान फर्किन्छन् । युरोपियन, अमेरिकन र एसियाली पर्यटन बजारमा धेरै भिन्नता छ । “युरोपियन र अमेरिकी पर्यटक आफैंमा रमाउन सक्छन् । तर, एसियाली त्यसमा पनि जापानी पर्यटकलाई रमाइलो गराइदिनु पर्छ,” पर्यटन व्यवसायी योगेन्द्र शाक्य भन्छन् । पर्यटन पूर्वाधार पनि युरोपियन र एसियालीलाई फरक रहेकाले सोहीअनुसारको निर्माणमा केन्द्रित हुन आवश्यक रहेको शाक्य बताउँछन् । “युरोपियनहरू यहाँको भत्केको सडक हेरेर पनि रमाउँछन् । तर एसियालीलई त्यो मन पर्दैन,” शाक्यले भने, “जापानीलाई एडभेन्चर पनि सुविधा पनि चाहिन्छ ।” जापानी पर्यटकलाई ‘डायमन्ड जुब्ली अफर’",
    "category": "economy"
  },
  {
    "text": "अबको तीन सातदेखि सुरू हुने नेपालको सुख्खायामको माग सम्बोधन हुने गरी भारत थप २५० मेगावाट बिजुले दिन तयार भएको छ। आन्तरिक उत्पादन पूर्ण क्षमतामा सञ्चालन गर्ने र भारतीय बिजुली आयात गरेर यसपालीको हिउँदयाममा सकेसम्म लोडसेडिङ हुन नदिने प्राधिकरणको योजना छ। भारतबाट हाल शनिबार साँझसम्म २४८ मेगावाट बिजुली आयता भइरहेको छ। भारतीय सहमति कार्यान्वयन भएमा पाँच सय मेगावाट बिजुली आयात हुनेछ। नेपाल र भारतका ऊर्जा अधिकारीहरूबीच शनिबार भारतमा सम्पन्न सहमति अनुसार भारतले तत्काल टनकपुरबाट तीस, यही साताभि...",
    "category": "tourism"
  },
  {
    "text": "इन्टर मिलानले इटालीको सिरी ए को शीर्ष स्थानमा आइतबार ११ अंकको अग्रता बनाएको छ । माटेओ डारमिनले निर्णायक गोलमा इन्टरले कागलिरीलाई १–० ले हराएको हो ।",
    "category": "sports"
  },
  {
    "text": "१९ असोज, काठमाडौं । नाडा अटो शोमा सार्वजनिक भएको होण्डा नेभी-११० को बाइक बिक्री सुरु हुने भएको छ ।नेपालको लागि होण्डा मोटरसाइकलको आधिकारिक विक्रेता स्याकर ट्रेडिङ कम्पनीले यो बाइक भित्र्याएको हो । पहिलो लटमा नेपाल ल्याउने भनेको ५ सय वटा बाइक नेपाल आएको कम्पनीले जनाएको छ । कम्पनीकाअनुसार यसअघि नाभबेम्बरबाट बिक्री सुरु गर्ने भनिएपनि बाइक छिटै नेपाल आएकाले बिक्री सुरु गर्न लागिएको जनाएको छ । कतिपय बाइक नेपाल आइसकेको छ भने कतिपय आउने क्रममा रहेको छ । कम्पनीले बुकिङ भने नाटा अटो-शोमा नै गरेको थियो । बाइकको विशेषता यसमा ३.८ लिटर इन्धन टयांकी छ । यो मोटसाइकलको नेपाली मूल्य १ लाख ५४ हजार ९ सय रुपैयाँ तोकिएको छ । आकर्षक लुक भएको मोटरसाइकलमा डिक्स बे्रक जडान गरिएको छ । भारतमा प्रतिलिटर ६० किलोमिटर माइलेज दिने भनिएपनि काठमाडौं लगायतका शहरमा भने ४० देखि ४५ किलोमिटरमात्र माइलेज दिने कम्पनीको भनाइ छ । नयाँ स्पोर्ट्स बाइक युवा पुस्ताले बढी मन पराउने अपेक्षा गरिएको छ । कम्पनीले यसलाई फन सेगमेन्टको सवारी रुपमा प्रचार गरेको छ । यसको ग्राउण्ड क्लिरेन्स १५६ मिलिमिटर छ भने कुल तौल १ सय १ केजी छ ।",
    "category": "automobiles"
  },
  {
    "text": "१७ वैशाख, काठमाडौं । बैंकिङ क्षेत्रमा हुने जोखिम न्यूनकिरण गर्ने उद्देश्यले नेशनल बैंकिङ ट्रेनिङ इन्स्टीच्यूटले ‘जोखिम व्यवस्थापन सम्मेलन-२०१६’ को आयोजना गर्ने भएको छ । ईन्ष्टीच्युटले स्ट्याण्डर्ड चार्टर्ड बैंक नेपालसंगको सहकार्यमा यही २०७३ बैशाख २२ गते राष्ट्रियस्तरको सम्मेलनको आयोजन गर्न लागेको हो । क्षेत्रमा देखा परेका विभिन्न किसिमका जोखिमहरुको समाधान गर्ने तरिकाहरु आदानप्रदान गर्नु रहेको एनबीआइले जनाएको छ । व्यवसायविस्तार, व्यापार विविधिकरण, सेवा तथा सुविधाहरुको बृद्धि, प्रविधिमा भर पर्नुपर्ने बाध्यता, अस्वस्थ्य प्रतिस्पर्धा आदिकारणले गर्दा जोखिम बृद्धि हुँदै गएको इन्स्टीच्यूटले जनाएको छ । बैंकिङ्ग क्षेत्रमा जोखिमका घटनाहरु बढ्दै गइरहेको पाइएको छ । बैंकिङ कसूर बढेसँगै बैंक तथा वित्तीय संस्थाहरुले प्रवाह गरेको ऋण डुब्ने क्रम पनि बढ्दो छ । हाल बैंक तथावित्तीय संस्थामानिश्कृय कर्जा करिव ४५ अर्व रुपैयाँ रहेको छ । बैंक तथा वित्तीय संस्थाहरु ऋण असुली न्यायाधिकरणको स्थापनासँगै करिव ४३ अर्व रुपैयाँ दाबी गरी करिव २ हजार ८ सय मुद्दाहरु दर्ता भई सकेका छन् । ११ वटा संस्थाहरु समस्याग्रस्त छन् भने ४ वटा संस्था त खारेजीमा नै गइसकेको छ । सम्मेलनमा नेपाल राष्ट्र बैंककापूर्व डेपुटी गभर्नर महाप्रसाद अधिकारी, स्ट्याण्डर्ड चार्टर्ड बैंक भारतमा सञ्चालन जोखिम प्रमुखकारुपमा कार्यरत उदय भाष्कर भेमुरी तथा नेपाल राष्ट्र बैंक विदेशी विनिमय विभागका कार्यकारी निर्देशक भिष्म ढुङ्गानाले प्रमुख वक्ताका रुपमा प्रस्तुतिकरण दिने छन् । त्यस्तै, नबिल बैंकका प्रमुख कार्यकारी अधिकृत सशिन जोशी र नेपाल एसबिआई बैंकका प्रमुख कार्यकारी अधिकृत अनुकुल भट्नागरले नेतृत्व र सहजीकरण गर्ने गरी स्ट्याण्डर्ड चार्टर्ड बैंकका प्रमुख जोखिम अधिकृत गोपी भण्डारी, एभरेष्ट बैंकका नायवमहाप्रवन्धक राजेश गौतम, एनआईसी एशिया बैंकका कार्यवाहक प्रमुख कार्यकारी अधिकृत लक्ष्मण रिसाल र तत्कालिन कमर्ज एण्ड ट्रष्ट बैंकका पूर्वप्रमुखकार्यकारी अधिकृत अनल राज भट्टराई सम्मिलित छुट्टा छुट्टै प्यानल डिष्कसन गरी जोखिमव्यवस्थापन रणनीति तयार गर्नकालागिनिचोड निकाल्ने कार्यक्रम रहेको छ ।",
    "category": "bank"
  },
  {
    "text": "निदान अस्पतालमा बाथ रोग सम्बन्धी नि:शुल्क शिविर, ४७ जना बाथ रोगी भेटिए स्वास्थ्यखबर असार ४, २०७५ सोमवार १४:२७:५० प्रकाशित 99 Shares पुल्चोकस्थित निदान अस्पतालले बाथ रोग सम्बन्धी नि:शुल्क स्वास्थ्य शिविर आयोजना गरेको छ। शनिबार सञ्चालित शिविरमा १ सय २० जना बिरामीको स्वास्थ्य जाँच गरिएको थियो। आएका बिरामीमध्ये ४७ जनामा बाथ रोग भेटिएको निदानका बाथ रोग विशेषज्ञ डा अञ्जल विष्टले जानकारी दिए। अधिकांशमा बाथका कारण हड्डी खिइने समस्या देखिएको र त्यसमा पनि मेरुदण्ड र घुँडाको समस्या धेरै पाइएको उनले बताए। बाथको परीक्षणपछि बिरामीहरुलाई रोगको प्रकृति अनुसार परामर्श पनि दिइएको अस्पतालले जनाएको छ। शिविरमा निःशुल्क परामर्शका साथै ल्याब टेस्ट र एक्स-रेमा ३० प्रतिशत छुट दिइएको थियो।",
    "category": "health"
  },
  {
    "text": "७ कात्तिक, काठमाडौं । पछिल्लो दुई महिनामा नेपाल टेलिकमको सेयर मूल्य प्रत्येक महिना लगभग एक सयको दरमा वृद्धि भएको छ । बजार घटिरहदा कतिपयले नेपाल टेलिकमको सेयर बढाएर पनि बजारको वृद्धि कायम गर्ने प्रयासहरु पनि गरिरहेका छन् । यद्यपी कम्पनीको सेयर कारोबारमा पनि पछिल्लो दिनमा वृद्धि भएको छ । पहिले दैनिक १०/१२ लाख रुपैयाँको सेयर कारोबार हुने गरेकोमा कम्पनीको दुई साता यता करोड माथिको कारोबार भइरहेको छ । मंगलवार पनि कम्पनीको ९ करोड रुपैयाँको सेयर कारोबार भएको छ । मंगलवार नेपाल टेलिकमको सेयर मूल्य ४५ रुपैयाँले बढेर ८ सय ६५ रुपैयाँ पुगेको छ । यसअघि अवमूल्यन भएको भनिएको कम्पनीको सेयर मूल्य हालैका दिनहरुमा उच्च दरमा वृद्धि भएको छ । बजारमा कम्पनीमा रणनीतिक साझेदार भित्रने खबरहरु आएपछि पनि कारोबारमा वृद्धि आएको हो । कम्पनीले रणनीतिक साझेदार ल्याउन नियुक्त गरेको परामर्शदाताले पहिलो चरणको कारण सम्पन्न गर्दैछ । कम्पनीले पहिलो चरणमा आशय पत्र तयार गर्ने क्रममा रहेको छ । यसको लागि कम्पनीले ड्यु डेलिजेन्स रिपोर्ट तयार पार्ने काम गरिरहेको छ । कम्पनीले यसको लागि ५२ साताको अवधि पाएकोले आगामी केही महिनामा पहिलो चरणको काम बुझाउने सम्भावना रहेको नेपाल टेलिकमकी प्रवक्ता प्रतिभा बैधले बताइन । ‘केही समय लाग्छ यसमा । ड्यु डेलिजेन्स रिपोर्ट आउन बाँकी रहेको छ, त्यसले गर्ने सेयरको मूल्यांकनमा यसमा सरकारको पनि समर्थन आवश्यक पर्छ,’ बैधले भनिन । नेपाल टेलिकममा सरका ९२ प्रतिशत सेयर स्वामित्व रहेको छ । कम्पनीले गत वर्षको पुषमा परामर्शदाता नियुक्त गरेको थियो । सबै प्रक्रिया सम्पन्न गर्न भने अझै केही महिना भने लाग्ने देखिएको छ । मंगलवार नेप्से परिसूचक भने ०.६६ अंकले घटेर १५६७ मा सिमित भएको छ । यसदिन ४६ करोड रुपैयाँको सेयर कारोबार भएको छ । यसदिन बिमा, उत्पादनमुलक र ‘अन्य’ समूहको परिसूचकमात्र बढेको छ ।",
    "category": "bank"
  },
  {
    "text": "काठमाडौं, ५ जेठ – नेपालमा युवा वर्गलाई अनावश्यक खर्च गर्नबाट रोक्न बैंकहरूले विद्यालय तहसम्म नै पहुँच बढाउनुपर्ने देखिएको एक अध्ययनले निष्कर्ष निकालेको छ । युथसेभ कन्सोर्टियमले विद्यालय तहदेखि नै बढी खर्च गर्ने प्रवृत्ति देखिएको भन्दै यसलाई नियन्त्रण गर्नुपर्ने बताएको हो । द मास्टर कार्ड फाउन्डेसनको सहयोग तथा बैंक अफ काठमान्डुको सहकार्यमा सेभ द चिल्ड्रेनको ५ वर्षे युथसेभ अभियानको निष्कर्षमा यस्तो सुझाव दिइएको छ । सन् २०१२ देखि २०१५ सम्म कोलम्बिया, घाना, केन्या र नेपालमा सञ्चालित यस अभियानको अवधिभर १२ देखि १८ वर्षभित्रका १ लाख ३० हजारभन्दा बढी युवाले युथसेभका ४ वटा साझेदार बैंकमार्फत झन्डै १० लाख डलर रकम बचत गरेको तथ्यांक छ । नेपालमा मात्रै १६ वर्ष उमेर समूहका ९४ प्रतिशत स्कुले विद्यार्थीले युथसेभ कार्यक्रमअन्तर्गत ७ हजार ७७५ खाता खोलेका छन् । ती खातामा अझै पनि निरन्तर बचत गरिँदै आएको छ । बैंक अफ काठमान्डुलाई आफ्नो साझेदार बैंक र न्यूएरालाई अनुसन्धान साझेदार चुनेको युथसेभले यस अभियानअन्तर्गत खाता खोलेका ९० प्रतिशत युवाहरू परियोजनाको अन्त्यमा ‘सेभिङ डिमान्ड असेसमेन्ट’ अनुसन्धानमा पनि सहभागी भएको जनाएको थियो । “युथसेभ अभियानको क्रममा विद्यालयसँग सहकार्य गरेर वित्तीय शिक्षा दिँदै ती विद्यार्थीलाई प्राविधिक ज्ञान बाढिएको थियो,” युथसेभ कन्सोर्टिएमका निर्देशक रानी देशपाण्डेले भनिन्, “रेडियो नाटकमार्फत पनि बचतको महत्वबारे सचेतना बाढिएको थियो ।” बैंक अफ काठमान्डुले आफ्नो पहलमा नेपाल राष्ट्र बैंकसँग कुरा गरेर जन्म दर्ता नभएका युवाले विद्यार्थी परिचयपत्रको आधारमा खाता खोल्न सक्ने प्रावधान पनि यही अभियानअर्न्तगत सुरु गरेको थियो । यो अभियानको क्रममा यही बैंकका मात्र नभएर आफूलाई पायक पर्ने अरू सहकारीमा पनि बचत गर्न मिल्ने प्रावधान थियो । “युवा बचत खातासम्बन्धी चासोलाई सो सम्बन्धित नियमहरूले प्रभावित पार्छ र उच्चस्तरको सहज पहुँचसहित सेवा उपलब्ध गराए युवाहरूले वित्तीय संस्थामा बचत गर्छन्,” बैंक अफ काठमान्डुकी अधिकारी बिन्दा पाण्डेले बताइन् । ह्वाइट लोटस सेन्टरका प्रबन्ध निर्देशक कपिल टामोटले लगानी योजनाका माध्यमबाट युवाहरूलाई सशक्त बनाउनु नेपालका लागि अहिले अत्यावश्यक रहेको बताए । ‘विद्यालयसम्म बैंक पहुँच जरुरी’",
    "category": "bank"
  },
  {
    "text": "राजविराज, १९ चैत । हालैको स्थानीय निकायको संरचनामा राजविराज नगरपालिकाको संरचना व्यापक त्रुटीपूर्ण रहेको भन्दै तत्काल सच्याउन राजविराज नगरपालिकाका सरोकारवालाहरुले माग गरेका छन् । राजविराजमा शनिवार आयोजित सर्वपक्षीय अन्तरक्रिया कार्यक्रममा बोल्दै उनीहरुले यस्तो माग गरेका हुन् । राजविराज नगर सिमांकन सुधार संघर्ष समितिका संयोजक शैलेश कुमार चौ धरीको अध्यक्षतामा आयोजित कार्यक्रममा वरिष्ठ पत्रकार शिवहरि प्रसाद भट्टराई, पत्रकार मनोहर कुमार पोखरेल, सद्भावना पार्टीका केन्द्रीय सदस्य दिपेन्द्र प्रसाद चौधरी, फोरम लोकतान्त्रिकका उमेश प्रसाद साह, समाजसेवी रामकृष्ण दास, सगरमाथा यातायात संघका अध्यक्ष नुरुल होदा अन्सारी, सप्तरी उद्योग वाणिज्य संघका उपाध्यक्ष शंकर दास,सद्भावना पार्टीका लक्ष्मण यादव, फोरम लोकतान्त्रिकका मो. कमाल उद्दीनलगायतले मन्तव्य व्यक्त गरे । उनीहरुले सिमाङ्कनलाई व्यवहारिक नबनाएसम्म यो संरचना स्वीकार गर्न नसकिने चेतावनी दिए । कार्यक्रम सञ्चालन विशेश्वर प्रसाद साह ‘विशे’ले गरे ।",
    "category": "politic"
  },
  {
    "text": "‘एल क्लासिको’ मा रियल म्याड्रिडले बार्सिलोनालाई नोउ क्याम्पमा पराजित गरेको दिन ला लिगाको साबिक विजेता एट्लेटिको म्याड्रिडले रियल सोसिडाडसँग २–२ को बराबरी खेल्दै अंक बाँडेको छ ।",
    "category": "sports"
  },
  {
    "text": "१० पुस, काठमाडौं । चिनियाँ कम्यूनिष्ट पार्टी ‘चेन्दु’का सचिव टाङ्गलि याङ्ग चीले चन्द्रागिरी केबलकारको भ्रमण गरेका छन् । चीको नेतृत्वमा आएको चिनियाँ टोलीलाई चन्द्रागिरी हिल्स लिमिटेडका अध्यक्ष चन्द्रप्रसाद ढकाल र महाप्रवन्धक अभिषेक विक्रम शाहले स्वागत गरेका थिए । टोलीमा चीनको स्वशासित क्षेत्र तिब्बत पिपुल्स कंग्रेस (संसद) का अध्यक्षबाई माचिलिन र सिनो हाइड्रोका वरिष्ठ इन्जिनियर फाग जुन लगायत दुई दर्जन चिनियाँ विशिष्ट व्यक्तित्वहरुको सहभागिता रहेको थियो । अनौपचारिक भ्रमणमा आएको चिनियाँ टोलीलाई अध्यक्ष ढकालले चन्द्रागिरीमा निर्माण भएको पुर्वाधारहरुको बारेमा जानकारी दिँदै पछिल्लो समयमा चीनले हासिल गरेको आर्थिक समृद्वि र त्यसबाट सिर्जित अवसरहरुको सदुपयोग नेपालको नीजि क्षेत्रले गर्न सक्ने विश्वास व्यक्त गरे । चिनियाँ कम्युनिष्ट पार्टी ‘चेन्दु’ का सचिव चीले चन्द्रागिरीमा निर्माण भएको एकीकृत पर्यटकीय गन्तब्यबाट आफु अत्यन्तै प्रभावित भएको र यस्तै अन्य परियोजनाहरुको निर्माण हुने हो भने नेपालको आर्थिक विकासले छोटै समयमा तीब्रता पाउने विश्वास व्यक्त गरे ।",
    "category": "tourism"
  },
  {
    "text": "दक्षिणपूर्वी एसियाका चिसो पहाडी क्षेत्रमा समेत लामखुट्टेले आफ्नो उपस्थिति देखाउन थालेका छन् । लामखुट्टेमा वंशानुगत (जेनेटिक) परिवर्तन नभई ग्राह्य (एडप्टिभ) परिवर्तनले गर्दा यस्तो भएको हो । विश्व स्वास्थ्य संगठन (डब्लूएचओ) को दक्षिणपूर्व एसिया क्षेत्रीय कार्यालय, नेग्लेक्टेड ट्रपिकल डिजिज कन्ट्रोलका क्षेत्रीय सल्लाहकार डा.अहमद जमसिद मोहम्मदका अनुसार हाल नेपाल, भुटानका उच्च पहाडी क्षेत्रमा समेत डेंगु फैलाउने इडिस एजेप्टाई लामखुट्टे देखिन थालेका छन् । डब्लूएचओ दक्षिणपूर्व एसिया क्षेत्रीय समितिको ७० औं अधिवेशनमा उनले उक्त जानकारी दिएका हुन् । केही वर्षअघिसम्म समथर भूभागमा मात्र देखिने दिउँसो टोक्ने यो लामखुट्टे हाल उच्च पहाडी क्षेत्र ताक्दै छ । हाल पहाडी क्षेत्रमा समेत गर्मी बढ्दै गएको औंल्याउँदै डा. अहमदले लामखुट्टेको ‘पहाड यात्रा’ पछाडि ग्राह्य (एडप्टिभ) परिवर्तन कारक रहेको बताए । हाल किटजन्य रोगले विश्वभरि हुने अनुमानित संक्रामक रोगको १७ प्रतिशत स्थान ओगटेको छ भने यो कडा रूपमा सामाजिक, जनसांख्यिक र वातावरणीय कारकबाट प्रभावित हुन्छ । लामखुट्टेले हुने औलो, डेंगु, हात्तीपाइले, चिकनगुनिया, जिका भाइरस, यलो फिभर, जापानी इन्सेफलाइटिस, वेस्ट निल फिभर र भुसुनाले हुने कालाजार कीटजन्य रोगको श्रेणीमा पर्छन् । पछिल्ला दिनमा डेंगु, चिकनगुनिया, जिका भाइरसको संख्या बढ्दो छ । डेंगु नियन्त्रण चुनौतीका रूपमा देखिएको जनाउँदै डा. अहमद भन्छन्, ‘दक्षिणपूर्व एसियाका साथै विश्वभर नै डेंगु संक्रमण बढ्दो छ, यसबाट हुने मृत्यु पनि बढी रहेको छ ।’ विशेषज्ञका अनुसार यो लामखुट्टे आफ्नो विस्तारलाई सहरी क्षेत्रबाट अर्ध सहरी र ग्रामीण क्षेत्रतिर लिएर जाँदै छ । यो लामखुट्टेको फुल सुक्खामा समेत चार सय दिनसम्म बाँच्न सक्छ भने पानीको सम्पर्कमा आउनासाथ पुन: फुलबाट लामखुट्टे निस्किन सक्छ । वातावरणीय परिवर्तनका कारणसमेत लामखुट्टेको विस्तार भएको डा. अहमद बताउँछन् । डेंगु कडा रूपमा देखिए मात्र सबैले यसबारे कुरा गर्ने, तर प्रकोप सकिएर स्थिति सामान्य भएपछि कसैले यसबारे कुरा नगर्नु नै यस क्षेत्रको मूल समस्या रहेको विशेषज्ञले बताएका छन् ।",
    "category": "health"
  },
  {
    "text": "काठमाडौं, २३ वैशाख – नेपाल राष्ट्र बैंकका गभर्नर डा. चिरञ्जिवी नेपालले जोखिम न्यूनीकरणका लागि बैंक तथा वित्तीय संस्था स्वयं सक्रिय हुनुपर्ने बताएका छन् । जोखिम न्यूनीकरणमा राष्ट्र बैंकको भूमिका न्यून हुने भन्दै उनले त्यसका लागि प्रभावकारी कदम चाल्न बैंक सञ्चालकहरूलाई निर्देशन दिए । जोखिम व्यवस्थापनका लागि बैंक सञ्चालक समितिको ध्यान कम रहेको उनको भनाइ थियो । नेपाल बैंकिङ इन्स्टिच्युट (एनबीआई) ले बुधबार राजधानीमा गरेको जोखिम व्यवस्थापनसम्बन्धी कार्यशालामा गभर्नर नेपालले जोखिम व्यवस्थापन आधुनिक बैंकिङका लागि सुरक्षाको दोस्रो तह भएको बताए । “जोखिम व्यवस्थापन आजको परिवर्तित बैंकिङ परिवेशमा पुरातन बैंकिङको दैनिक कार्य मात्र नभई समस्या समाधानका लागि सुरक्षाको दोस्रो तह हो,” उनले भने । बैंक तथा वित्तीय संस्थाहरूमा जोखिम व्यवस्थापन अलग्गै कार्यको रूपमा विकसित भएको भन्दै उनले आन्तरिक लेखापरीक्षण स्वतन्त्र रहेको, क्रेडिट अप्रेजल तथा क्रेडिट जोखिम विश्लेषण उच्च तहको रहेको उल्लेख गरे । एनबीआईका अध्यक्ष शोभनदेव पन्तले जोखिम व्यवस्थापनका लागि ‘बटम टु टप अप्रोच’ मा नभइ ‘टप टु बटम अप्रोच’ मा काम गर्नुपर्ने सुझाव दिए । व्यवसाय विस्तारका लागि विकेन्द्रित प्रणाली लागू गर्न सकिने तर जोखिम व्यवस्थापनका लागि केन्द्रीकृत प्रणाली लागू गर्नुपर्ने उनको भनाइ थियो । सम्मेलनमा राष्ट्र बैंकका पूर्व डेपुटी गभर्नर महाप्रसाद अधिकारी, स्ट्यान्डर्ड चार्टर्ड बैंक भारतका सञ्चालन जोखिम प्रमुख उदय भाष्कर भेमुरी तथा राष्ट्र बैंक विदेशी विनिमय विभागका कार्यकारी निर्देशक भीष्म ढुंगानाले क्रेडिट जोखिम, सञ्चालन जोखिम र बजार जोखिम विषयमा कार्यपत्र पेस गरेका थिए । जोखिम न्यूनीकरण गर्न बैंकहरू सक्रिय हुनुपर्छ : गभर्नर",
    "category": "bank"
  },
  {
    "text": "फर्च्युन म्यागेजिनले हालै विश्वका सर्वाधिक प्रतिष्ठित कम्पनीहरुको सूची सार्वजनिक गरेको छ । उक्त सूचीमा धेरै प्रविधि कम्पनीहरुले आफ्नो स्थान सुरक्षित गरेका छन् भने अमेरिकी कम्पनी एप्पल पहिलो स्थानमा पर्न सफल भएको छ । विश्वका ३ हजार ८ सय भन्दा धेरै कर्पोरेट क्षेत्रका कार्यकारीहरु, निर्देशक तथा विश्लेषकहरुसँगको सर्वेक्षणबाट फर्च्युनले यस्तो सूची तयार पारेको हो । फर्च्युनको सूचीमा रहेका विश्वका सर्वाधिक प्रतिष्ठित कम्पनीहरुमध्ये प्रविधि क्षेत्रका सर्वाधिक प्रतिष्ठित १५ कम्पनी यस्ता छन् : १. एप्पल : पछिल्लो १४ वर्षदेखि अमेरिकी कम्पनी एप्पल लगातार विश्वको सर्वाधिक प्रतिष्ठित कम्पनीको सूचीमा पहिलो स्थानमा रहँदै आएको छ र यो पटक पनि त्यसलाई कायम राखेको छ । २. अमेजन : विश्वका सर्वाधिक प्रतिष्ठित कम्पनीको सूचीमा अमेजन कम्पनी दोश्रो नम्बरमा रहेको छ । ३. माइक्रोसफ्ट : सर्वाधिक प्रतिष्ठित कम्पनीहरुको सूचीको तेश्रो स्थान पनि प्रविधि कम्पनीले कब्जा गरेको छ र उक्त स्थानमा माइक्रोसफ्ट कम्पनी रहेको छ । ४. अल्फाबेट : गुगलको मातृ कम्पनी विश्वका सर्वाधिक प्रतिष्ठित कम्पनीहरुको सूचीमा सातौँ स्थानमा छ भने प्रविधि जगतमा चौथो स्थानमा छ । ५. सेल्सफोर्स : अमेरिकी सफ्टवेयर कम्पनी सेल्सफोर्स विश्वका सर्वाधिक प्रतिष्ठित कम्पनीहरुको सूचीमा १२ औँ स्थानमा रहेको छ । ६. एसेन्चर : आइरिस कम्पनी एसेन्चर विश्वका सर्वाधिक प्रतिष्ठित कम्पनीहरुको सूचीमा ३३औँ स्थानमा छ । ७.एनभिदिया : अमेरिकी चिप निर्माता कम्पनी एनभिदिया विश्वका सर्वाधिक प्रतिष्ठित कम्पनीहरुको सूचीमा ३७औँ स्थानमा छ । ८. एडोब : सर्वाधिक प्रतिष्ठित कम्पनीहरुको सूचीमा एडोब कम्पनीले आफुलाई ४०औँ स्थानमा राख्न सफल भएको छ । ९. आइबिएम : अमेरिकी कम्पनी आइबिएम विश्वका सर्वाधिक प्रतिष्ठित कम्पनीहरुको सूचीमा ४१औँ स्थानमा छ । १०. सामसुंग : दक्षिण कोरियाली कम्पनी सामसुंगले आफुलाई टप ५० भित्र राख्न सफल भएको छ र विश्वका सर्वाधिक लोकपि्रय कम्पनीहरुको सूचीमा ४९ औँ स्थानमा रहेको छ । ११. पे पल : अनलाइन पेमेन्ट कम्पनी पेपल विश्वका सर्वाधिक प्रतिष्ठित कम्पनीहरुको सूचीमा ५०औँ नम्बरमा रहेको छ । १२. एक्टिभिजन : गेमिंग कम्पनी एक्टिभिजन विश्वका सर्वाधिक प्रतिष्ठित कम्पनीहरुको सूचीमा ५३औँ स्थानमा रहेको छ । १३. एएमडी : चिप निर्माता कम्पनी एडभान्स्ड माइक्रो डिभाइसेज विश्वका सर्वाधिक प्रतिष्ठित कम्पनीहरुको सूचीमा ५५औँ स्थानमा परहेको छ । १४. अलिबाबा : चिनिया बहुराष्ट्रिय प्रविधि कम्पनी अलिबाबा विश्वका सर्वाधिक प्रतिष्ठित कम्पनीहरुको सूचीमा ६१औँ नम्बरमा रहेको छ । १५. अमेरिका मोविलः मेक्सिकोस्थित टेलिकम कम्पनी अमेरिका मोविल विश्वका सर्वाधिक प्रतिष्ठित कम्पनीहरुको सूचीमा ६४ औँ स्थानमा रहेको छ । एजेन्सीको सहयोगमा",
    "category": "technology"
  },
  {
    "text": "चर्च ब्वाइजले सोमबार सहिद स्मारक लिग सी डिभिजनको उपाधि जितेको छ । जितसँगै चर्च ब्वाइज बी डिभिजनमा उक्लिन सफल रह्यो ।",
    "category": "sports"
  },
  {
    "text": "२६ जेठ, काठमाडौं । सरकारले युवा किसानलाई ६ प्रतिशत व्याजदरमै ऋण उपलब्ध गराउने घोषणा गरको दुई वर्ष वितेपनि यसमा किसानहरुको ठूलो आकर्षण भने देखिएको छैन । जटिल कार्यविधि र जनचेतनाको अभावका कारण सहुलियत दरको कृषि कर्जामा खासै आकर्षण नदेखिएको हो । हालसम्म १५ सय ५९ जना किसानले ६ प्रतिशत व्याजदरमा १ अर्ब १६ करोड रुपैयाँ ऋण लिएको राष्ट्र बैंकले जनाएको छ । त्यसका लागि राष्ट्र बैंकले १ करोड ८० लाख रुपैयाँ व्याज अनुदान दिएको प्रवक्ता त्रिलोचन पंगेनीले जानकारी दिए । सरकारले १० प्रतिशत व्याजदरलाई आधार बनाएर तोकिएको मापदण्डमा युवा किसानलाई ऋण दिने बैंकलाई ४ प्रतिशत व्याज अनुदान दिने व्यवस्था छ । जसअनुसार किसानले बैंकलाई ६ प्रतिशत मात्रै व्याज तिर्नुपर्छ । तत्कालीन अर्थमन्त्री डा. रामशरण महतले सुरु गरेको यो कार्यक्रमलाई अहिलकेा अर्थमन्त्री विष्णु पौडेलले पनि निरन्तरता दिएका छन् । अर्थमन्त्री पौडेलले आगामी आर्थिक वर्षको बजेटमार्फत युवा किसानलाई ५ प्रतिशत व्याजदरमै ऋण उपलब्ध गराउने व्यवस्था मिलाउने घोषणा गरिसकेका छन् । त्यस्तै, १ करोड रुपैयाँभन्दा बढी लगानीका कृषि र्फमले यस्तो व्याज सहुलियत नपाउने व्यवस्थालाई खारेज गरी सरकारले व्याज अनुदानको सीमा समेत हटाएको छ । सीमा हटाएसँगै ठूल्ठूला कृषि फार्म सञ्चालन गर्ने व्यावसायिक किसानहरुले पनि सहुलियत दरको ऋण लिन पाउने भएका छन् । आगामी दिनमा युवा किसानलाई प्रवाह हुने कर्जा उल्लेख्य मात्रामा बढ्ने राष्ट्र बैंकका अधिकारीहरु बताउँछन् ।",
    "category": "bank"
  },
  {
    "text": "जनकपुरधाम, १७ साउन । जनकपुरमा गत आर्थिक वर्षमा कर असुलीमा २६.८५ प्रतिशतले कमी आएको छ । आन्तरिक राजस्व कार्यालयका अनुसार सो अवधिमा एक अर्ब ६० करोड ३६ लाख २९ हजार रुपैयाँ राजस्व असुलीको लक्ष्य राखिएकोमा एक अर्ब १७ करोड ३० लाख ७३ हजार रुपैयाँ मात्र असुली भएको छ । सोमध्ये आयकरबाट ५२ करोड २९ लाख ७४ हजार रुपैयाँ, ब्याज करबाट तीन करोड ७१ लाख ३५ हजार रुपैयाँ, बहालकरबाट तीन करोड ९४ लाख ६४ हजार रुपैयाँ, मूल्य अभिवृद्धिकरबाट ३१ करोड १९ लाख ९२ हजार रुपैयाँ र अन्तःशुल्कबाट २४ करोड ८ लाख तीन हजार रुपैयाँ राजस्व असुली भएको छ । यसैगरी स्वास्थ्य सेवा करबाट ८३ लाख ५२ हजार रुपैयाँ र शिक्षा सेवा शुल्कबाट एक करोड २३ लाख ५२ हजार रुपैयाँ राजस्व असुली भएको बताइएको छ । अघिल्लो आवको तुलनामा गत आवमा आयकरमा ९.१७, ब्याजकरमा ८.८०, बहालकरमा १२.८० , मूल्य अभिवृद्धिकरमा १२.३०, अन्तःशुल्कमा ४९, स्वास्थ्य सेवा करमा १२.७ र शिक्षा सेवा शुल्कमा ४८ प्रतिशतले वृद्धि भएको छ । कार्यालय प्रमुख पूर्ण न्यौपानेले अनलाइन सेवाको पहुँचमा कमी र मधेस आन्दोलन तथा आपूर्ति व्यवस्थामा परेको प्रतिकूलताका कारण राजस्व सङ्कलनमा कमी आएको बताए । मधेस आन्दोलनले कर असुलीमा २६ प्रतिशतले कमी",
    "category": "economy"
  },
  {
    "text": "‘ए’ डिभिजन क्लब हिमालयन शेर्पा चोथौ वाग्मती गोल्डकप फुटबल प्रतियोगिताको पहिलो खेलबाटै बाहिरिएको छ । मकवानपुरको पूर्वीक्षेत्रस्थित वाग्मती गाउँपालिकामा भइरहेको प्रतियोगितामा मोफसलको वाग्मती युवा क्लब सर्लाहीसँग ३–२ गोलले पराजित हुँदै शेर्पा क्लब प्रतियोगिताबाट बाहिरिएको हो ।",
    "category": "sports"
  },
  {
    "text": "झन्डै १ लाख ५० हजार खर्चेर दुईवर्षे करारमा निस्कने कामदारले विदेशमा कमाएको एक वर्षको आम्दानी ऋण तिर्नमै ठिक्क हुन्छ । नेपाल राष्ट्र बैंकको तथ्यांकले नेपाल आउने रेमिट्यान्समध्ये २५.३ प्रतिशत रकम ऋण तिर्नमा खर्चिएको देखाउँछ । त्योभन्दा पनि दुःखद पाटोचाहिँ वैदेशिक रोजगारीमा जाने कामदारले साहू–महाजन/व्यापारीबाट ५२ प्रतिशतसम्मको चर्को ब्याजमा रकम लिनुपर्ने बाध्यता छ । त्यसले कामदारको खर्चको भारी अग्लो बनाएको छ ।महँगो रेमिट्यान्स कतारमा दुई वर्षमा कति बचत गर्न सक्छन् ? सरदर १ लाख ३८ हजार रुपैयाँभन्दा कम । चाडवाडमा थपिएको रौनक । रंगीन बनेको जीवन र पैसा चलायमान भएका गाउँघर । बोर्डिङ स्कुल जाने केटाकेटीको लर्को । सुबिस्ताको खोजीमा निस्कनेको ताँती हेर्दा यो पत्यार लाग्ने हिसाब होइन ।कतारमा एक अदक्ष कामदारले मासिक ६ सयदेखि साढे ७ सय कतारी रियाल अर्थात् १८ हजारदेखि २२ हजार ५ सय रुपैयाँ तलब बुझ्छन् । यही तलबमानलाई औसतमा ७ सय रियाल मान्ने हो भने मासिक २१ हजार रुपैयाँ हुन्छ र २ वर्षमा करिब ५ लाख ४ हजार रुपैयाँ कमाइन्छ । तर यो रकमसँग कतार बस्दाको खर्च मात्र होइन, जाँदा लागेको खर्चको हिसाब पनि दुरुस्त पार्नुपर्ने हुन्छ ।भर्खरै फर्किएका कतारका लागि नेपाली राजदूत रमेश कोइरालाको अनुभवमा ७ सय रियालमध्ये खानामा कम्तीमा २ सय र अन्य व्यक्तिगत खर्च करिब १ सय रियाल हुन्छ । त्यस हिसाबले मासिक ९ हजारका दरले २ वर्षमा २ लाख १६ हजार रुपैयाँझन्दा बढी खाना र व्यक्तिगत खर्चमा सकिन्छ ।२ वर्षमा कमाएको जम्मा आम्दानीमा खाना र व्यक्तिगत खर्च कटाउँदा करिब २ लाख ८८ हजार रुपैयाँ बचत हुने देखिन्छ ।त्यसमा पनि विदेश जानुभन्दा पहिला गरेको खर्च थप कटाउनुपर्ने रकम हुन्छ । राहदानी बनाउँदा, म्यानपावर कम्पनीलाई तिर्ने रकमदेखि उडानका लागि अन्तर्राष्ट्रिय विमानस्थलसम्म पुग्दा औसतमा १ लाख ५० हजार रुपैयाँ खर्च मानेर त्यसलाई पुर्ताल गर्दा २ वर्षमा १ लाख ३८ हजार रुपैयाँ बचत हुन्छ । अझ १ लाख ५० हजारको ब्याजै जोडिएको छैनकतारको भन्दा डरलाग्दो तस्बिर देखिन्छ, मलेसियाको कमाइमा । मलेसियाको सन्दर्भमा आम्दानी र खर्चको हिसाबकिताब गर्दा २३ हजार ९ सय ९० रुपैयाँ घाटामा हुन्छन्, कामदार । मलेसियासँग जोडिएको मन कुँडिने यो तथ्यांकप्रति झट्ट सुन्दा विश्वास नलाग्न सक्छ । तर तत्कालीन रोजगार प्रवर्द्धन आयोगको अध्ययनले घाटाको रेमिट्यान्स हिसाब निकालेको थियो, भलै त्यो अध्ययन औपचारिक रूपमा बाहिर आएन र बहस पनि गरिएन । आयोगले जतिबेला अध्ययन गर्‍यो, त्यसबेला मलेसियामा कामदारले औसतमा ४ सय ७८ रिंगिट तलब बुझ्थे ।त्यही तलबमानको हिसाबमा २ वर्षमा करिब ११ हजार ६ सय ८८ अर्थात् २ लाख ३३ हजार ७६० रुपैयाँ आम्दानी हुन्थ्यो । सरकारी लेबी मासिक १ सय र खाना तथा व्यक्तिगत खर्च करिब १ सय ६० रिंगिट आधार मान्दा २ वर्षमा १ लाख ४४ हजार रुपैयाँ सकिन्थ्यो । मलेसियाको आम्दानी र त्यहाँ हुने खर्चको हिसाबकिताबमा जम्माजम्मी ८९ हजार ७ सय ६० रुपैयाँ बच्थ्यो ।त्यस अध्ययनमा मलेसिया जान करिब १ लाख १३ हजार ७ सय ५० लाग्ने हिसाब निस्केको थियो । यही हिसाब हेर्दा मात्रै पनि २३ हजार ९ सय ९० रुपैयाँ घाटामा आउँछ । अध्ययनमा संलग्न कोइरालाको भनाइमा मलेसिया जाने युवाले ओभरटाइम कामको रकम मात्रै बचत गर्न सक्ने अवस्था थियो । “झन्डै ६ वर्ष पहिलाको त्यो अवस्थामा अहिले पनि फरक आएको छैन,” कोइराला भन्छन्, “ओभरटाइम काम नपाउने हो भने मलेसियाबाट ऋण बोकेर आउनुपर्ने अवस्था छ ।”सगोलमा देख्ने धेरै रकमभित्र वास्तविक कमाइको दुरुस्त बहिखाता व्यक्ति त के, राज्यसँग पनि छैन । अझ मलेसियामा एक वर्षअघिसम्म स्वास्थ्य परीक्षणलगायतको शीर्षकमा कामदारका लागि थप १८ हजार रुपैयाँ लागत लाग्थ्यो । मलेसियामा वृद्धि भएको तलबमानसँग स्वास्थ्य परीक्षण शीर्षकमा बढेको लागतले बचतमा फरक नपरेको विज्ञहरूको भनाइ छ । गत वर्ष नेपाल–मलेसिया सरकारबीच सम्पन्न श्रम सम्झौता कार्यान्वयनमा आए शून्य लागतमा कामदार मलेसिया जान सक्नेछन् । तर त्यो सम्झौता कार्यान्वयनमा आउनै सकेको छैन, नेपालस्थित मलेसियाली दूतावासले पनि तदारुकता देखाएको बुझिन्न ।",
    "category": "politic"
  },
  {
    "text": "१५ कात्तिक, काठमाडौं । भारतले चलनचल्तीमा रहेका नोटमाथि प्रतिबन्ध लगाएको ठ्याक्कै वर्षदिन बित्यो । नेपाली बैंकहरुमा जम्मा रहेका र रातारात अवैध बनेका आठ करोड मूल्यका भारतीय मुद्रा साटिने कुनै लक्षण छैन । बैंकिङ प्रणालीमै रहेको रकम सटहीमा समेत ठोस उपलब्धि नेपालले हासिल गर्न सकेन । त्यसका लागि डेपुटी गभर्नर चिन्तामणि शिवाकोटी नेतृत्वको टोली भारत पुगेर केही चरणमा छलफल पनि नभएको होइन । डेपुटी गभर्नर शिवाकोटीकै नेतृत्वमा सटहीका मोडालिटीसमेत तयार गरिएको थियो । भारतीय रिजर्भ बैंकको टोली नेपाल आएर केही बैंकहरुसँग अन्तरक्रिया पनि गर्‍यो । त्यही टोली भुटानमा समेत छलफलका लागि पुग्यो । भुटानमा रहेका नोट सटही भए, नेपालका साटिएनन् । एक वर्षको अवधिमा नेपालका प्रधानमन्त्री र राष्ट्रपतिको समेत भारत भ्रमण भए । तर, नेपाली पक्षले यस विषयमा कुनै छलफल गरेन ।",
    "category": "bank"
  },
  {
    "text": "यादव हुमागार्इं काठमाडौं, १ बैशाख – वैशाख १२ गतेको शक्तिशाली भूकम्प र त्यसपछिको तराई आन्दोलन र भारतीय नाकाबन्दीका कारण नेपाली बैंकिङ क्षेत्रका लागि वर्ष ०७३ चुनौतिपूर्ण रह्यो । भूकम्पका कारण भएको भौतिक क्षतिबाहेक अर्थतन्त्रमा परेका प्रभावका असर स्वरूप बैंकिङ क्षेत्रले यो वर्ष विविध समस्या भोग्यो । वर्षको सुरुदेखि नै निक्षेपको वृद्धिदर उच्च र कर्जा लगानी न्यून हुँदा बैंकहरूमा पैसा थुप्रियो । त्यसैले वर्षभर नै बैंकिङ क्षेत्रले अधिक तरलता को समस्या भोग्नुपर्यो । भूकम्पपछि बैंकहरूमा एकाएक निक्षेप बढ्यो तर कर्जा लगानी भने बढ्न सकेन । अझ आन्दोलन र नाकाबन्दीले इन्धनलगायत औद्योगिक कच्चा पदार्थ अभाव हुँदा बैंकिङ क्षेत्रको कर्जा लगानी बढ्न सकेन । सरकारले भूकम्पपछिको पुनर्निर्माण कामसमेत सुरु नगर्दा सरकारी खातामा समेत रकम थुप्रियो । तरलता अधिक भएपछि राष्ट्र बैंकले विभिन्न मौद्रिक उपकरणमार्फत व्यवस्थापनको प्रयास गर्दै आए पनि हम्मेहम्मे परिरहेको छ । बैंकिङ प्रणालीमा अहिले डेढ खर्ब रुपैयाँ तरलता छ । अधिक तरलता भएपछि राष्ट्र बैंकले गत वर्षभर खिचेको रकमबराबर तरलता चालू आर्थिक वर्षको ७ महिनामै बजारबाट खिचिसकेको छ । चालू आवको माघसम्ममा राष्ट्र बैंकले बजारबाट ४ खर्ब ४ अर्ब रुपैयाँ खिचेको छ । जबकी अघिल्लो आर्थिक वर्षभरमा ४ खर्ब ७६ अर्ब तरलता बजारबाट खिचेको थियो । तरलता व्यवस्थापनका लागि चालू आवको माघसम्ममै ६१ करोड ९३ लाख रुपैयाँ खर्च भइसकेको छ । अघिल्लो आवभरमा भने १९ करोड ६ लाख खर्च भएको थियो । तरलता व्यवस्थापन गर्न नसकेपछि राष्ट्र बैंकले दीर्घकालीन व्यवस्थापनको उपाय खोज्नका लागि अन्तर्राष्ट्रिय मुद्राकोष (आईएमएफ) को सहयोग मागेको छ । तरलता बढी हुँदा बैंकहरूले आफ्नो आधारदरभन्दा पनि कम ब्याजदरमा लगानी गर्न थालेको छन् । तर, ब्याजदर घट्दैमा खुसी हुने अवस्था नरहेको नेपाल बैंकर्स संघका अध्यक्ष उपेन्द्र पौड्याल बताउँछन् । “अहिलेको अधिक तरलताले कर्जाका ब्याज घटेकाले यो लगानी सट्टेवाज क्षेत्रमा जानसक्ने खतरा छ,” उनले भने । भूकम्प र नाकाबन्दीका कारण समग्र बैंकिङ क्षेत्रको नाफा घट्ने र खराब कर्जा बढ्ने आंकलन गरिए पनि राष्ट्र बैंकको सहुलियतका कारण ऋणी र बैंक दुवैलाई राहत भयो । चालू आर्थिक वर्षको पुुससम्म बैंकहरूको वित्तीय अवस्था सहज देखियो । केन्द्रीय बैंकले भूकम्पपीडित ग्राहकलाई कर्जा र ब्याजको किस्ता तिर्ने समय चैतसम्म सार्यो भने यस्तो कर्जालाई असल कर्जाका रूपमा प्रोभिजन गरे पुग्ने व्यवस्थाका कारण बैंकिङ प्रणालीमा केही सहज अवस्था सिर्जना भयो । ठूला र बलिया बैंक यो वर्षको मौद्रिक नीतिमा नेपाल राष्ट्र बैंकले बैंक तथा वित्तीय संस्थाको पुँजी वृद्धिको घोषणा गरेसँगै बैंकिङ क्षेत्रमा थोरै तर ठूला र बलिया बैंकको अवधारणा सुरु भएको छ । राष्ट्र बैंकले ०७४ असारसम्ममा वाणिज्य बैंकको चुक्ता पुँजी ८ अर्ब, राष्ट्रियस्तरका विकास बैंकको २ अर्ब ५० करोड, ४–१० जिल्ला कार्यक्षेत्र भएका विकास बैंकले १ अर्ब २० करोड र १ देखि ३ जिल्ला कार्यक्षेत्र भएका विकास बैंकको ५० करोड चुक्ता पुँजी पुर्याउनुपर्ने व्यवस्था गर्यो । त्यस्तै, राष्ट्रियस्तर र १० जिल्ला कार्यक्षेत्र भएका वित्त कम्पनीले ८० करोड र १– ३ जिल्ला कार्यक्षेत्र भएकाले ४० करोड पुर्याउनुपर्ने व्यवस्था छ । यही व्यवस्थाका कारण अहिले बैंकिङ क्षेत्र पुँजी वृद्धिको योजनाअनुसार काम गरिरहेका छन् । सबै बैंकहरूले साधारणसभाबाट मर्जरको प्रस्ताव पारित गरेका छन् । पुँजी योजनापछि यो वर्षमात्र ३ दर्जन बैंक तथा वित्तीय संस्थाले सम्झौता गरी मर्जरको प्रक्रिया अघि बढाएका छन् । यसैगरी पुँजी बढाउनकै लागि गत वर्षको नाफाबाट समेत बोनस सेयर नै बाँडेका छन् । सानिमा बैंकका प्रमुख कार्यकारी अधिकृत भुवनकुमार दाहाल पुँजी बढाउने योजनाले बैंकहरू सक्षम र बलियो बनाएको टिप्पणी गर्छन् । डेपुटी गभर्नर नियुक्तिमा विवाद यो वर्ष राष्ट्र बैंकमा दुई डेपुटी गभर्नरमा चिन्तामणि शिवाकोटी र शिवराज श्रेष्ठ नियुक्त भए । तर, यो नियुक्ति पनि निकै विवादित बन्यो । राजनीतिक खिचातानी र गभर्नर तथा अर्थमन्त्रीको विवादका कारण साढे २ महिना यो पद रिक्त रहन पुग्यो । अहिले पनि कार्यकारी निर्देशकमध्ये जुनियरलाई डेपुटी गभर्नर बनाइएको भन्दै राष्ट्र बैंकका असन्तुष्टि कायम छ । नेपाल र चीन बैंकिङ सम्झौता प्रधानमन्त्री केपी ओलीको चीन भ्रमणका क्रममा भएको नेपाल राष्ट्र बैंक र चाइना बैंकिङ रेगुलेटरी कमिसन (सीआरबी) बीचको सम्झौता पनि उपलब्धीपूर्ण रह्यो । यो सम्झौताले चीनका बैंकहरूले नेपाल तथा नेपालका बैंकहरूले चीनमा आफ्ना शाखा खोल्न पाउने अवसर प्रदान गरेको छ । कानुनी सुधारको प्रयास बैंकिङ क्षेत्रलाई व्यवस्थित गर्नका लागि कानुनी सुधारको प्रयास पनि सुरु भएको छ । यसै वर्ष बैंक तथा वित्तीय संस्थासम्बन्धी ऐन (बाफिया) र बैंकिङ कसुर ऐन संसद्बाट पारित हुने चरणमा पुगेको छ । यी ऐनमा बैंक कसले खोल्न पाउनेदेखि अध्यक्ष र सीईओको कार्यकाललगायतका विषय भने विवादित भएका छन् । यसैगरी बैंकिङ कसुरमा परेका व्यक्तिका लागि सजायको व्यवस्था बढाएर आजीवन कारावास सजायको प्रस्ताव पनि चर्चामा रह्यो । प्राकृतिक प्रकोप र राजनीतिक कारणले चुनौतिपूर्ण रहेको वर्षमा बैंकिङ क्षेत्रको भूमिका पनि सराहनीय रह्यो । भूकम्पलगत्तै बैंकिङ सेवा सुरु गर्नेदेखि लिएर इन्धन अभावको चरम अवस्थामा समेत बैंकहरूले समय कटौती गरेर भए पनि सेवालाई निरन्तरता दिए । “यो वर्ष बैंकहरूले दिएको सेवाले नेपाली बैंकहरू चुनौतीपूर्ण अवस्थामा पनि काम गर्न सक्षम छन् भन्ने सन्देश गएको छ,” बैंकर्स संघका अध्यक्ष पौड्याल भन्छन् । बैंकिङ क्षेत्र आममानिसको विश्वासमा चल्ने व्यवसाय हो । आम सर्वसाधारणले विश्वास गरेर बैंकिङ प्रणालीमा बचत गर्ने र ऋण लिने गरेमात्र समग्र आर्थिक क्षेत्र नै चलायमान हुन्छ । त्यसैले बैंकिङ क्षेत्रप्रति सर्वसाधारणले गरेको यो विश्वास टुट्न दिनु हँदैन । यसका लागि बैंकिङ क्षेत्रमा देखिएका तरलता, कानुनी अड्चनलगायतका समस्याको छिटो समाधान खोज्न आवश्यक छ । अधिक तरलताले पिरोलेको वर्ष",
    "category": "bank"
  },
  {
    "text": "धरानको होराइजन क्लबद्वारा आयोजित चार दिने पाँचौं राष्ट्रिय होराइजन बास्केटबल प्रतियोगिताका आइतबार सम्पन्न दुई खेलमा काठमाडौंको आर्मी क्लब र धरानको इमोर्टल बास्केटबल क्लब सेमीफाइनलमा पुगेका छन् ।",
    "category": "sports"
  },
  {
    "text": "म्याग्दी, ८ साउन । महावीर पुनले सुरू गरेको राष्ट्रिय आविस्कार केन्द्र बनाउने अभियानमा दैनिकजसो सहयोग जुट्ने क्रम जारी छ । सरकारी दैलोमा धाउँदा पटकपटक आश्वासन बाहेक केही नपाएका पुनले जनताको सहयोगबाट केन्द्रको स्थापना गर्ने घोषणा गरेपछि सुरु भएको आर्थिक सहयोग अभियानमा हालसम्म ३७ लाख सङ्कलन भएको बताएका छन् । म्याग्दीका समाजसेवी एवम् ओमकुमारी शान्ति कोषका अध्यक्ष राजेश शाक्य र उनको धर्मपत्नी रेश्मा शाक्यले सोही अभियानका लागि १० हजार १०५ सहयोग गर्ने क्रममा पुनले सो कुरा बताएका हुन् । शुक्रबार ठमेलस्थित पुनको नेपाल कनेक्सन क्याफेमा एक कार्यक्रम गरी शाक्य दम्पतीले उक्त रकम हस्तान्तरण गरेका थिए । परोपकारी संस्था ओम कुमारी शान्ति कोषका अध्यक्ष एवम् म्याग्दी उद्योग वाणिज्य सङ्घका महासचिव समेत रहेका शाक्यले राष्ट्रिय अभियानमा व्यक्तिगत सहयोगमार्फत सहभागिता जनाएको र आगामी दिनमा संस्थागगत सहभागिता जनाउने प्रतिबद्धता जनाएका थिए । शाक्यले आर्थिक समस्याका कारण उपचारबाट वञ्चित भएका हरेक म्याग्देलीलाई व्यक्तिगतरुपमा प्रतिव्यक्ति पाँच हजार सहयोग गर्ने गरेका छन् । रकम हस्तान्तरण कार्यक्रममा सन् २००७ मा एसियाको नोबेल पुरस्कार भनेर चिनिने म्यागासेसे पुरस्कार बिजेता पुनले पटकपटकका सरकारले आश्वासन दिएकै कारण आविस्कार केन्द्रको अभियानमा ढिलाइ भएको बताउँदै जनताको सहयोगबाटै केन्द्रको स्थापना गरेर देखाउने बताए । उनले हरेक दिन आइरहेको सहयोगबाट अभियान जनताकै सहयोगबाट सम्भव छ भन्ने आत्मविश्वास समेत बढेको छ भने । पुनले जनताको सहयोगबाट नै ५० करोड सङ्कलन गरेर केन्द्रको स्थापना गर्ने र समृद्ध नेपाल बनाउने आफ्नो योजना रहेको सुनाए । केन्द्र विज्ञान, प्रविधिसँग मात्रै केन्द्रित नभई कृषि, पर्यटन, जलविद्युत्सहित नेपालमा उत्पादन हुने सबै उत्पादनमा केन्द्रित हुने उनको भनाइ थियो । पुनले अभियानमा साथ दिन स्वदेश तथा विदेशमा रहेका नेपालीलाई अनुरोध गरेका छन् । रासस आविस्कार केन्द्रका लागि ३७ लाख जुट्यो",
    "category": "economy"
  },
  {
    "text": "चुक्ता पूँजी १ अर्ब पूर्याउनु पर्ने व्यवस्था अनुसार कम्पनीले हकप्रद जारी गर्न लागेको हो । कम्पनीले प्रतिकित्ता एक सय रुपैयाँमा हकप्रद बिक्री गर्न लागेको हो । कम्पनीका मुख्य लगानीकर्तामा बिशाल, गोल्यान र त्रिवेणी समूहको लगानी रहेका छन् । ८० प्रतिशत संस्थापक र २० प्रतिशत सर्वसाधारण सेयर स्वामित्व रहेको कम्पनीको बजार हिस्सा ७ प्रतिशत बराबर रहेको रेटिङ कम्पनी इक्रा नेपालले उल्लेख गरेको छ । इक्राले कम्पनीलाई मध्यम स्तरको खेलाडीको रुपमा चित्रित गरेको छ । ३३ वटा शाखा सहित सञ्चालनमा रहेको कम्पनीको तीन वर्ष यताको प्रिमियम शुल्क आम्दानीको वृद्धिदर समग्र बजारको तुलनामा निकै कम छ । कम्पनीको प्रिमियम आम्दानीको वृद्धिदर २१ प्रतिशत छ भने समग्र क्षेत्रको औसत २९ प्रतिशत रहेको छ । कम्पनीले दायित्व घटाएकोले यस्तो भएको हो । कम्पनीले आफुले बहन गर्ने गरेको दायित्व (रिटेन्सन) ५७ प्रतिशतबाट घटाएर २९ प्रतिशतमा सिमित पारेको छ । यसले कम्पनीको अण्डरराइटिङ क्षमतालाई समेत प्रभाव पारेको छ । हुनतः कम्पनीले पुनरबीमाको राम्रो व्यवस्था गरेकै कारण कम्पनीको भुक्तानी क्षमता भने राम्रो रहेको छ । लगभग ८० प्रतिशत जोखिम कम्पनीले ए श्रेणीका पुनरबिमा कम्पनीमा सारेको छ । कम्पनीको व्यवसायको सबैभन्दा ठुलो हिस्सा मोटर बिमाले ओगटेको छ । यसको हिस्सा लगभग ७३ प्रतिशत बराबर रहेको छ । मोटर बिमामा उच्च केन्द्रीकरणकै कारण दाबीमा समेत वृद्धि भइरहेको छ ।",
    "category": "bank"
  },
  {
    "text": "इन्फोटेकमा विशिष्ट व्यक्तिहरूको कत्तिको रुचि देखिएको छ ? भृकुटीमण्डपमा जारी ‘सुबिसु क्यान–इन्फोटेक–२०१६ इन एसोसिएसन विथ हुवावे’ ले चौथो दन पूरा गरेको छ । चौथो दिन अर्थात सोमबार ६३ हजार ३०० जनाले इन्फोटेक अवलोकन गरेका छन् । ४ दिनमा २ लाख ४१ हजार ६०१ जनाले मेलाको अवलोकन गरिसके । प्रदर्शनीमा सहभागी बालकदेखि वृद्धसम्मको भीडले नेपालमा सूचना–प्रविधिप्रति सर्वसाधारणको चासो बढेको देखाएको छ । विगतका वर्षहरूमा युवाहरूको प्रभुत्व रहने क्यान–इन्फोटेकमा यो वर्ष वयस्कहरूको पनि बाहुल्य छ । सोमबार नै प्रधानन्यायाधीश कल्याण श्रेष्ठ, नेकपा (एमाले)का नेता प्रदीप ज्ञवाली, नेता अमृत बोहरा, पूर्वमन्त्री अष्टलक्ष्मी शाक्य, पूर्वमन्त्री राधाकृष्ण मैनाली, पुनरावेदन अदालत पाटनका मुख्य न्यायाधीश डा. आनन्दनाथ भट्टराईबाट इन्फोटेकको अवलोकन भएको छ । उच्च पदस्थ तथा राजनीतिक दलका नेताहरूको सहभागिता राम्रो देखिएको छ । बनेपाको आईटीपार्क सञ्चालनमा ल्याउन क्यान महासंघले पहल गरिरहेको हो ? हामीले पहिलेदेखि नै आईटीपार्क सञ्चालनमा ल्याउनुपर्छ भनेर पहल गरेका थियौं र आज पनि प्रयास जारी नै छ । ठूलो लगानी भइसकेको आईटीपार्क सञ्चालन गर्नुपर्छ भन्ने नै क्यान महासंघको माग हो । आईटीपार्क सञ्चालन गराउने हो भने सरकारले २५ देखि ३० वर्ष आईटीपार्कलाई भाडामा दिने, निश्चित मापदण्ड तयार गरी सरकारकै मातहतबाट सुपरभिजनको व्यवस्था गर्न सकिन्छ । हामीले भएको सम्पत्ति पनि प्रयोग गर्न नसकेको अवस्था छ । सही निर्णयको कमजोरीका कारण नै यसो भएको हो । कि सरकारले सञ्चालन गर्नुप¥यो होइन भने जुनसुकै निजी कम्पनीलाई दिएर भए पनि आईटीपार्क सञ्चालनमा ल्याउनुपर्छ । क्यान महासंघलाई सरकारले विश्वास नगरेको हो भने अरू निजी क्षेत्रका संस्था छन,् कम्पनी छन् किन बनिसकेको आईटीपार्कलाई सञ्चालन नगर्ने ? सरकारले तुरन्त आईटीपार्क सञ्चालनका लागि जिम्मा लगाउनुपर्छ । क्यान महासंघलाई जिम्मा दिने हो भने हामीले २ महिनाभित्र पूर्णरूपमा सञ्चालन गरेर देखाउँछौं । जीडीपीमा आईसीटीको योगदान कति हुन्छ भन्ने तथ्यांक अहिलेसम्म छैन । यसमा महासंघको पहल हुन सक्दैन ? विकसित देशमा आईसीटी क्षेत्रको योगदान अन्य क्षेत्रको तुलनामा बढी हुन्छ । तर, हामीकहाँ भने जीडीपीमा कति योगदान भन्ने तथ्यांकसमेत छैन । नेपालमा आईसीटी क्षेत्रका लागि नीतिगत रूपमा प्रस्ट व्यवस्था छ । तर, कार्यान्वयन पक्ष निकै फितलो छ । नीतिमा व्यवस्था गरिनु ठूलो कुरा होइन, उक्त नीतिलाई कार्यान्वयमा ल्याउनु महत्वपूर्ण हो । नीतिमा जीडीपीको तथ्यांक अध्ययन गर्ने भनिएला तर त्यसलाई कार्यान्वयन गरिनु मुख्य कुरा हो । यसमा निजी क्षेत्रबाट सहयोगका लागि क्यान महासंघ तयार छ अब सरकारले यो तथ्यांक निकाल्नुपर्छ । जीडीपीमा भएको योगदान तथ्यांकमा आउन सके यो क्षेत्र प्राथमिकतामा पर्न सक्छ । विकसित देशमा आईसीटीको जीडीपीमा योगदान २ डिजिटमा हुन्छ । तर, हामीकहाँ तथ्यांकसमेत छैन । हाम्रा लागि यो विडम्बना नै हो । सम्भावना हुँदाहुँदै रिसर्चका काम आईसीटी क्षेत्रमा हुन नसक्नुको कारण के हो ? हाम्रो मुख्य कमजोरी भन्नु नै रिसर्च नहुनु हो । जबसम्म वास्तविक तथ्यांक बाहिर आउँदैन तबसम्म आईसीटी क्षेत्रमा कति लगानी छ, कति रोजगारी, कति योगदान तथा कति सम्भावना भन्ने कुरा आउँदैन । त्यसबाट विदेशी लगानीसमेत आउँदैन । रिसर्च नहुनुमा सरकार र निजी क्षेत्र दुवैको कमजोरी छ । खासगरी अध्ययनअनुसन्धान सरकारको पक्षबाट हुनुपर्छ । सम्भावना भएको क्षेत्रमा निजी क्षेत्रले लगानी गर्ने हो । क्यान महासंघले अनुसन्धानको काम गरेको छ । पहिला धन सम्पत्ति भएको मान्छे सम्पन्न हुन्थ्यो तर अहिले जोसँग सूचना प्रविधिको पहुँच धेरै छ उही नै सम्पन्न हुन्छ ।",
    "category": "business"
  },
  {
    "text": "काठमाडौं : विभिन्& न विश्& वविद्यालयबाट सम्बन्धन लिएर पढाइ सञ्चालन भइरहेका निजी क्याम्पस तथा उच्च शिक्षा प्रदायक निजी शिक्षण संस्थाहरूमा जेठ १० गतेदेखि पठनपाठन सुरु हुने भएको छ। निजी विद्यालयका सञ्चालकह सदस्य रहेको साझा संस्था एसोसियसन अफ प्राइभेट एजुकेसनल इन्स्टिच्युसन अफ नेपाल (अपिन) ले यस्तो निर्णय गरेको हो। अपिनमा निजी विद्यालय सञ्चालकको छाता संगठन प्याब्सन, एन प्याब्सन, हिसान तथा प्राविधिक तथा मेडिकल शिक्षा र विभिन्न विश्वविद्यालयसँग सम्बन्धन लिएर पढाइ सञ्चालन गरिरहेका निजी क्याम्पससहित ११ वटा संस्थाका प्रतिनिधि सदस्य छन्। अपिनका सदस्य संस्था हिसानका वरिष्ठ उपाध्यक्ष रमेश सिलवालले भने, &#39;उच्च तहको पढाइ सञ्चालन गरिरहेका शैक्षिक संस्था जेठ १० गतेदेखि खुल्नेछन्।&#39; त्रिभुवन विश्वविद्यालयले भने आफू मातहतका आंगिक क्याम्पसको पढाइ जेठ २२ गतेपछि मात्र सञ्चालन गर्ने निर्णय यसअघि गरिसकेको छ। हिसान उपाध्यक्ष सिलवालका अनुसार निजी क्षेत्रबाट सञ्चालित कक्षा १० सम्म पढाइ हुने विद्यालय भने १७ गतेदेखि खुल्नेछ। सरकारी स्कुल भने जेठ १५ गतेदेखि सञ्चालन गर्ने निर्णय शिक्षा मन्त्रालयले गरिसकेको छ। यसअघि जेठ १ गतेदेखि विद्यालय खोल्ने शिक्षा मन्त्रालयले तयारी गरे पनि गत मंगलबार आएको भूकम्पका कारण यो मिति दुई साता पर सारिएको थियो।",
    "category": "education"
  },
  {
    "text": "संरक्षण र प्रचारप्रसारको पखाईमा कालीदह १३ वैशाख, बाबियाचौर, म्याग्दी । प्रशस्त पर्यटकीय सम्भावना बोकेको अन्नपूर्ण गाउँपालिका–८ राम्चेमा पर्ने कालीदह ताल संरक्षण र प्रचारप्रसारको पखाईमा रहेको छ । अन्नपूर्ण धौलागिरी सामुदायिक पर्यावरणीय पदमार्गअन्तर्गतको प्रमुख पर्यटकीय गन्तब्य मोहरेडाँडा र पुनहिलको बीचमा रहेको कालीदह प्रचारप्रसार, पूर्वाधार निर्माण र संरक्षणको अभावमा ओझेलमा परेको हो । मोहरेडाँडामा पर्यटकको आगमन बढे पनि कालीदह सुनसान बनेको राम्चेका भक्तबहादुर पुर्जाले बताउनुभयो । करिब ६० मिटर लम्बाई, ३५ मिटर चौडाई र १० मिटर गहिराई भएको यो ताल गोलो आकारको छ । पृष्ठभूमिमा रहेका अन्नपूर्ण र निलगिरी हिमालको दृश्यसमेत देख्न सकिने ताल निकै आकर्षक रहेको हालै त्यहाँको भ्रमण गरेर आउनुभएका अर्जुन खत्रीले बताए । लीगुराँसको जंगलको बीचमा रहेको कालीदह तालको संरक्षण र प्रचारप्रसार गर्न सकेमा पर्यटकीय स्थलको रुपमा विकास हुने प्रशस्त सम्भावना रहेको उनको भनाई छ । राम्चे गाउँबाट दुई घण्टा पैदल हिँडेपछि पुगीने काली दह प्रसिद्ध पर्यटकीय स्थल पुनहिल र मोहरेडाडाँको बीचमा अवस्थित छ । कालीदहलाई पदमार्गमा समेटेर पर्यटककीय स्थल बनाउन पहल गरिने राम्चेका वडा अध्यक्ष खमबहादुर गर्बुजा पुनले बताए । सो तालमा पूजाआजा गरेमा मनोकांक्षासमेत पूरा हुने धार्मिक विश्वास रहेको छ । २०७५ वैशाख १३ गते ६:५८ मा प्रकाशित",
    "category": "tourism"
  },
  {
    "text": "अनु आचार्य/नयाँ पत्रिकारसुवा, २ साउन पासाङल्हामु राजमार्गअन्तर्गत रहेका विभिन्न भागका सडक जीर्ण बन्दै गइरहेको भन्दै स्थानीय प्रशासनले सवारीसाधनमा बढी भार राखी सञ्चालन गर्न रोक लगाएको छ । राजमार्गको रसुवा सडकखण्डअन्तर्गत रहेको ग्राङ–मूलखर्क, खोपाङभिर सानु भार्खुलगायत क्षेत्रमा पहिरोको जोखिम बढ्दै गएको भन्दै १० टनभन्दा बढी सामान बोेकेका सवारीसाधन वर्षायामभर नचलाउन प्रशासनले रोक लगाएको हो । जोखिम हटाउन निर्णय रसुवाका प्रमुख जिल्ला अधिकारी (प्रजिअ) कृष्णप्रसाद अधिकारीले व्यवसायी र सवारीधनीलाई १० टनमाथिका कन्टेनर नचलाउन आग्रह गरेको बताए । ‘अहिले वर्षायाम लागेसँगै सबै ठाउँमा पहिरोको जोखिम बढ्दै गएको छ,’ उनले भने, ‘थेग्न नसक्ने गरी सामान बोक्ने गरेको हुँदा दुर्घटना हुने जोखिमलाई मध्यनजर राख्दै बर्खायामभरि १० टनभन्दा बढी भार बोक्ने गाडी नचलाउन व्यवसायीलाई आग्रह गर्ने निर्णय गरेका हौँ ।’ सबै ठाउँबाट यस्तो अनुरोध आएपछि जिल्ला दैवीप्रकोप उद्धार समितिले यो निर्णय गरेको उनले जानकारी दिए । जिल्ला दैवीप्रकोप उद्धार समितिको शुक्रबार बसेको बैठकले सो निर्णय गरेको प्रजिअ अधिकारीले बताए । चिनको केरुङबाट सामग्री ढुवानी गर्दै आएका व्यवसायीले एकपटकमा १० टनसम्म मात्र सामान बोक्न पाउने व्यवस्था गरिएको छ । बढी भारका लागि अनुमति अत्यावश्यक परेका खण्डमा भने प्रशासनको अनुमतिमा त्यसभन्दा बढी भारका सवारीसाधन गुड्न पाउने प्रजिअ अधिकारीले जानकारी दिए । उनले १० टनभन्दा बढी भार बोकेका गाडीलाई आवश्यक परेको खण्डमा प्रशासनको अनुमति लिएर सञ्चालन गर्न सकिनेछ । जोखिम बढेसँगै सवारीसाधन गुडाउन असहज हुँदै आएको चालकले गुनासो गर्दै आएका छन् । एक लेनको सडकमा क्षमताभन्दा बढी सामान मालबाहक कन्टेनरले ढुवानी गर्दा सडक भासिन गई दैनिक सडक अवरुद्ध हुन थालेको छ । नेपालबाट चीनतर्फ दैनिक सयौँ मालबाहक कन्टेनर आवातजावत गर्ने गरेका छन् । एक लेनको सडकमा ‘पास वे’ कम भएकाले पनि सवारीसाधन सञ्चालनमा चालकले थप कष्ट व्यहोर्दै आएका छन् । चीनबाट नेपालतर्फ लसुन, अदुवा इलेक्ट्रोनिक सामग्री कम्प्युटरको पाटपुर्जा, लत्ताकपडा आयात भइरहेको छ । यस्तै, नेपालबाट चीनतर्फ इट्टा, जडीबुटी, पिठो, कुचोलगायत सामग्री निर्यात भइरहेको छ ।",
    "category": "economy"
  },
  {
    "text": "निजामती कर्मचारी तथा शिक्षकले आफ्ना छोराछोरीलाई सामुदायिक विद्यालयमै पढाउनुपर्ने संविधानमै व्यवस्था गर्न सरोकारवालाले सुझाएका छन्। सामुदायिक विद्यालय व्यवस्थापन समिति महासंघको नवौं केन्द्रीय समिति बैठकले सोमबार सरकारी शिक्षाको गुणस्तरमा सुधार ल्याउन यस्तो सुझाव दिएको नागरिकमा खबर छ । सरकारी शिक्षा सुधारका लागि सातबुँदे सुझाव सोमबार संविधान मस्यौदा सुझाव समितिमा बुझाइएको अध्यक्ष कृष्ण थापाले जानकारी दिए। सरकारको सेवासुविधा प्राप्त गर्ने पदाधिकारी, विद्यालय व्यवस्थापन समितिका पदाधिकारी तथा कर्मचारी आफ्ना छोराछोरीलाई सरकारी विद्यालयमा पढाउँदैनन्, थापाले भने, यसले उनीहरुमा सरकारी शिक्षाप्रतिको जिम्मेवारीबोध नरहेको पायौं। मस्यौदामा शिक्षासम्बन्धी सवालका रुपमा सम्बोधन गरी संविधानतः सुनिश्चित गरिनुपर्ने विषय सुझावका रुपमा संविधानसभा सदस्यमार्फत संविधानसभा सचिवालयमा पेस गरिएको उनले जनाए। विद्यालय व्यवस्थापन समितिमा कुनै पनि राजनीतिक दलका नेता तथा कार्यकर्ता रहन नसक्ने व्यवस्था गर्न महासंघको सुझाव छ। अब बन्ने संविधानमा माध्यमिक तहसम्म शिक्षा राज्यको दायित्व हुनुपर्ने, सरकारले अन्तर्राष्ट्रिय मञ्चमा गरेको प्रतिबद्धताबमोजिम स्थानीय सरकार तथा केन्द्र सरकारले शिक्षामा लगानी गर्नुपर्ने तथा माध्यमिक तहबाट व्यावसायिक शिक्षालाई प्राथमिकता दिनुपर्ने, सबै विद्यालयमा सुरक्षा प्रत्याभूति संविधानमै दिनुपर्ने सुझावमा समेटिएको छ।",
    "category": "education"
  },
  {
    "text": "अचेल माया र बिछोडका कुरा सामान्य जस्तै भईरहदा गायक टेक एन लुङ्गालीले भने मायालुको गित मार्फत पस्केका छन् । ‘तिमीले मलाई धोका दियौं प्रिय …’ बोलमा लुङ्गालीले मायालुको धोकालाई गीतमा गाएका छन् । उनले गीतमा मायालुसँग खाएका बाचालाई उतारेका छन् । गीतको भावनाअनुरुप म्युजिक भिडियो निर्माण गरिएको छ । यो यु–ट्युबमार्फत रिलिज गरिएको भिडियोको निर्देशन गीतकार तथा मोडलसमेत रहेका दर्पण राईले निर्देशन गरेका हुन् । यस भिडियोमा अलिशा राई र अंकित खड्का र स्यंम दर्पणकै अभिनयगरेकाछन् । राजेश अर्यालको शब्दरचना र बुद्ध सायमीको म्युजिक एरेञ्ज रहेको यस गीतको भिडियोलाई प्रविण श्रेष्ठले सम्पादन गरेका हुन् । भिडियोलाई फोटो पत्रकार नविनबाबु गुरुङले खिचेका हुन् । हेर्नुुहोस भिडीयो",
    "category": "entertainment"
  },
  {
    "text": "झापा, २३ चैत । झापाको कन्काइ नगरपालिका–८ स्थित घाग्रापुल नजिकै मंगलबार मे १ त ३७०९ नम्बरको ट्रयाक्टर अनियन्त्रित भइ दुर्घटना हुँदा एक जनाको मृत्यु भएको छ । मृत्यु हुनेमा सोही ट्रयाक्टरका लेबर अर्जुनधारा नगरपालिक–९ बस्ने २८ बर्षिय धन बहादुर कार्की रहेका छन् । उक्त दुर्घटनामा गम्भिर घाइते भएका कार्कीको विएनसी अस्पताल विर्तामोडमा उपचारको क्रममा मृत्यु भएको हो । ट्रयाक्टरका चालक भने फरार रहेका छन् । उनको प्रहरीबाट खोजी भइरहेको इलाका प्रहरी कार्यालय अनारमनीले जनाएको छ ।",
    "category": "politic"
  },
  {
    "text": "कारोबार संवाददाता काठमाडौं, ३ साउन काभ्रेको पाँचखालबाट काठमाडौंको कालिमाटी बजारमा ल्याइएको तितेकरेलामा विषादीको मात्रा उच्च भेटिएको छ । कालिमाटीस्थित बाली संरक्षण निर्देशनालयको प्रयोगशालामा परीक्षण गर्दा विषादीको मात्रा उच्च भेटिएको हो । प्रयोगशालामा आइतबार तरकारीका १० वटा नमुना परीक्षण गरिएकोमा काभ्रेबाट ल्याइएको तितेकरेलामा विषादीको मात्रा उपभोग गर्न मिल्नेभन्दा अधिक (रातो) पाइएपछि ७० किलो करेला नष्ट गरिएको कालिमाटिस्थित विषादी अवशेष द्रुत विश्लेषण प्रयोगशालाका अधिकृत जितबहादुर थापाले बताए । यसअघि शुक्रबार गरिएको ६ वटा तरकारीको नमुना परीक्षणमा पनि काठमाडौंमा उत्पादन गरी कालिमाटी बजार ल्याइएको रातो गोलभेंडामा विषादीको मात्रा उच्च पाइएपछि ४५ किलो गोलभेंडामा नष्ट गरिएको उनले बताए । विषादी प्रयोगशाला स्थापना गरेदेखि नेपाल फलफूल तथा तरकारी बजार विकास समितिले सञ्चालन गरेको कालिमाटी तरकारी बजारमा भित्रने तरकारीमा विषादीको मात्र घट्दो क्रममा थियो । तर, वैशाखयता केही नमूनामा भने अधिक विषादी पाइन थालेको हो । आइतबार परीक्षण गरिएको करेलामा पनि ८० प्रतिशतसम्म विषादी पाइएको हो । यसअघि पनि असार २३ गते ४० किलो काँक्रो, वैशाख ७ गते चितवनबाट आएको ३३ किलो घ्यु सिमीमा पनि विषादीको मात्रा खान मिल्नेभन्दा अधिक पाइएको प्रयोगशालाले जनाएको छ । प्रयोगशालाले तरकारीमा ३५ प्रतिशतभन्दा कम विषादी देखा परेमा खान मिल्ने (हरियो), ३५ देखि ४५ सम्म देखा परेमा केही दिन कुर्नुपर्ने (पहेँलो) र ४५ प्रतिशतभन्दा बढी देखा परे नष्ट गर्नुपर्ने (रातो) भनी वर्गीकरण गरेर परीक्षण गरिरहेको छ । दुई वर्षअघि प्रयोगशाला स्थापना गर्दा तरकारीमा विषादीको मात्रा उच्च पाइएपछि कालिमाटीमा भित्रने तरकारीमा विषादीको घट्दो क्रममा थियो । नेपाल तरकारी तथा फलफूल व्यवसायी महासंघका अध्यक्ष खोमप्रसाद घिमिरेले विषादी प्रयोगशालाका कारण उपभोक्ताले विषादीरहित तरकारी उपभोग गर्न पाउने भएकाले यसतर्फ सबै सचेत हुनुपर्ने बताए । “तरकारीमा विषादीको मात्रा उच्च हुँदा सबै उपभोक्ताको स्वास्थ्यमा नकारात्मक असर पर्ने हो,” उनले थपे, “त्यसैले कृषकले उत्पादन गर्दा मात्रा पु¥याएर मात्रा विषादी प्रयोग गर्नुपर्छ, व्यापारीलाई पनि विषादी भएको तरकारी बिक्री नगर्न अनुरोध गर्छु ।” उनले विषादीलाई दुरुत्साहन गर्नमा सरकारको थप सक्रियता हुनुपर्ने बताए । तितेकरेलामा अत्यधिक विषादी, काँक्रो र गोलभेंडामा पनि विषको मात्रा उच्च",
    "category": "economy"
  },
  {
    "text": "असार २५ काठमाण्डौं अस्थायी शिक्षकहरुलाई विस्थापित गरे कडा अन्दोलन गर्ने चेतावनी अखिल नेपाल शिक्षक संगठनको केन्द्रीय अध्यक्ष लालबहादुर वि.सी.ले कुनैपनि बहानामा अस्थायी शिक्षकहरुलाई विस्थापित गर्न पाइदैन भन्नु भयो । यदि विस्थापित गरियो भने कडा आन्दोलनमा उत्रिने चेतावनी दिनु भयो । उहाँले स्पष्ट संग सवैखालका अस्थायी शिक्षकहरुलाई आन्तरिक प्रतिस्पर्धाको प्रक्रियबाट स्थायी गरिनु पर्ने बताउनु भयो । नेपालमा रहेका ३४ हजार बाल शिक्षकहरुलाई विद्यालय संरचना भित्र राखी दरबन्दी दिनु पर्छ भन्ने मञ्चको मागलाई नेपाल शिक्षक युनियनले पूरा गर्न नमानेर बाधक बनेको पनि खुलासा गर्नु भयो । सम्पूर्ण शिक्षकहरुको साझा संगठन नेपाल शिक्षक महासंघ बनाउने र शैक्षिक क्षेत्रमा काम गर्ने सबैखालका शिक्षकहरुलाई यसको सदस्य खुला गर्ने विषयमा युनियन असमर्थ रहेको कुरा पनि बताउनु भयो । आज असार २५ गते नेपाल शैक्षिक गणतान्त्रिक मञ्चको वैठक ललितपुरको मदन स्मारक उच्च मा.वि.मा बसेको छ । उक्त वैठकमा उहाँले सो कुरा बताउनु भएको हो । वैठकमा मञ्चको अन्य घटकका अध्यक्षहरु पनि बोल्नु भएको छ ।",
    "category": "education"
  },
  {
    "text": "माइग्राम्सका नाममा वैदेशिक रोजगारीमा जाने कामदारबाट अवैधानिक रूपमा थप रकम असुली बेस्टिनेट कम्पनीको नेपाली एजेन्ट महासंघमार्फत प्रकटकुमार शिशिर/नयाँ पत्रिकाकाठमाडौं, ३० असार मलेसिया जाने कामदारसँग माइग्राम्सका नाममा गैरकानुनी रूपमा शुल्क उठाएर हुन्डीमार्फत रकम नेपाल स्वास्थ्य व्यवसायी महासंघले नै पठाएको खुलेको छ । नेपालमा बेस्टिनेट डिएचडी आइएनएटी कम्पनीको एजेन्ट संस्था महासंघले बायोमेट्रिक प्रणालीकै नाममा माइग्राम्समार्फत थप रकम लिएर हुन्डीबाट मलेसिया पठाउँदै आएको खुलेको हो । यसअघि बेस्टिनेडले मलेसिया जाने कामदारलाई स्वास्थ्य परीक्षणको शुल्क २६ सय ५० बाट बढाएर ४५ सय पु-याएको थियो । त्यो निर्णय विवादास्पद बनेको छ । सोही कम्पनीले नेपालस्थित आफ्नो एजेन्ट महासंघमार्फत माइग्राम्सका नाममा थप ३३ सय रुपैयाँ उठाउन थालेको हो । त्यसरी उठाएको रकम हुन्डीमार्फत मलेसिया पठाइन्छ । यसअघि महासंघका अध्यक्ष कैलाश खड्काले माइग्राम्स आफूहरूले नगरेको दाबी गरेका थिए । ‘हामीले माइग्राम्स् गरेका छैनौँ, कसले गरेको पनि थाहा छैन, हामीले बायोमेट्रिक गर्ने हो,’ उनले भने । तर, नयाँ पत्रिकालाई मलेसियाबाट प्राप्त दस्ताबेजअनुसार बायोमेट्रिककै नाममा नयाँ शीर्षक ‘माइग्राम्स’ थप गरेर रकम असुली गरेको देखिएको छ । प्राप्त दस्ताबेजमा सप्तकोशी ह्युमन रिसोर्स प्रालिले २१ जुनमा ५० जना कामदारका लागि प्रतिकामदार ३० डलर तिरेको उल्लेख छ । सप्तकोशीका सञ्चालक कमल गौतमले मलेसियाको कम्पनीले निःशुल्क टिकट र भिसामा आफैँले तिरे पनि बेस्टिनेट कम्पनीले नेपाली कम्पनीले तिरेको भन्दै रसिद दिने गरेको बताए । ‘बायोमेट्रिकका नाममा थप रकम तिरेपछि बल्ल मेडिकल परीक्षण हुन्छ,’ उनले भने । मलेसिया सरकारले कामदार आपूर्ति गर्ने नेपाललगायत १५ मुलुकमा बायोमेट्रिक प्रणाली लागू गर्ने भन्दै बेस्टिनेट कम्पनीलाई एजेन्ट कम्पनी तोकेको थियो । त्यही कम्पनीसँग नेपालमा नेपाल स्वास्थ्य व्यवसायी महासंघले २ वर्षअघि सम्झौता गरेको हो । हुन्डीमार्फत मलेसिया पुगेको रकम त्यहाँको मे बैंकमा जम्मा भएपछि बेस्टिनेट कम्पनीले बिल दिने र त्यसमा बायोमेट्रिक प्रणालीका लागि रकम लिइएको उल्लेख गरिन्छ । नेपालमा गत मे १ देखि सरकारको अनुमतिबिना रकम उठाएर कम्पनीले पैसा हुन्डी गर्दै आएको छ । मलेसिया जाने कामदारको स्वास्थ्य परीक्षण गर्नअघि अनिवार्य माइग्राम्स गर्नुपर्ने बाध्यतात्मक अवस्था गराएर कम्पनीले पैसा लिने गरेको छ । नेपाल वैदेशिक रोजगार व्यवसायी संघका प्रथम उपाध्यक्ष कुमुद खनालले नेपालमा स्वास्थ्य व्यवसायी महासंघले नै बाध्यात्मक बनाएर रकम उठाएर मलेसिया पठाउने गरेको बताए । ‘हामीलाई प्राप्त बिलमा बायोमेट्रिकका लागि भनेर बेस्टिनेटको बिल आइरहेको छ, नेपालमा बायोमेट्रिक महासंघले लागू गराएको हो,’ उनले भने । म्यानपावर व्यवसायीको विरोधपछि श्रम तथा रोजगार मन्त्रालयले माइग्राम्स र बायोमेट्रिक प्रणालीका बारेमा छानबिन गर्ने बताएको छ । गत मे महिनादेखि अहिलेसम्म ३ हजार कामदारको गरेर १ करोड रुपैयाँ हुन्डीमार्फत लगिसकेको छ । जानकारी दिनेको मेडिकल रोक्का सञ्चारमाध्यमलाई जानकारी गराएको भन्दै नेपाल स्वास्थ्य व्यवसायी महासंघले केही म्यानपावर कम्पनीका कामदारको मेडिकल रोक्का गर्न थालेको छ । नयाँ पत्रिकालाई जानकारी दिएको भन्दै महासंघले मदिना र फ्युजन म्यानपावरका कामदारको मेडिकल रोक्का गरेको हो । सञ्चारमाध्यममा जानकारी दिएको भन्दै कामदारको मेडिकल रोक्का गरेको मदिनाकी सञ्चालिका सुवर्ण श्रेष्ठले बताइन् । ‘सिन्डिकेट शैलीमा काम भइरहेको छ, सरकारलाई पटकपटक भन्दा पनि कारबाही भएको छैन,’ उनले गुनासो गरिन् । त्यस्तै, फ्युजनका सञ्चालक कुमुद खनालले पनि आफ्नो म्यानपावरका कामदारको पनि मेडिकल गर्न अवरोध भइरहेको बताए ।",
    "category": "economy"
  },
  {
    "text": "काभ्रेपलाञ्चोकमा कृषकले एसआरआई प्रविधिमा गरेको धानखेतीबाट दोब्बर उत्पादन भएको छ । परीक्षणका रुपमा मण्डनदेउपुरमा सो विधिबाट धानखेती गरिएको थियो । कम लगानीमा बढी उत्पादन लिएको स्थानीय कृषक गोविन्द नेपालले बताए। “कम लगानी र कम श्रमशक्ति खर्चेर बढी आम्दानी लिन सफल भएका छौँ, कृषकको यसप्रतिको आर्कषण बढेको छ” उनले भने। तीन वर्षदेखि सो प्रविधिको प्रयोग गरी धानको उत्पादन गरेको कृषकले बताएका छन् । यस वर्ष आठ किलो धानको बीउ राखेर २८ क्विन्टल धान उत्पादन भएको नेपालले बताए। ताइचिन जातको बाहेक मकवानपुर– १ जातको धान पनि उत्पादन गर्न सकिने उनको अनुभव छ । परम्परागत रुपमा गरिने धानखेतीमा बीउ तयार हुन एक महिनाभन्दा बढी समय लाग्छ । एसआरआई प्रविधिमा १९ दिनमा धानको बिरुवा (बेर्ना) खेतमा सार्नयोग्य हुन्छ । अहिले अन्य कृषकले समेत नेपालको सिको गर्न लागेका छन् । जिल्ला कृषि विकास कार्यलय, धुलिखेलका प्रसार अधिकृत कृष्णप्रसाद धितालले जिल्लाका कतिपय स्थानमा कृषकले यसलाई अनुशरण गर्न नसकेका बताए। सो प्रविधि इजरायलबाट आएको उनको भनाइ छ । खाद्य सुरक्षा बढाउन र मुलुकलाई धानमा आत्मनिर्भर बनाउन उक्त प्रविधिको धानखेती प्रभावकारी हुने धितालले बताए। करिब १०० रोपनी क्षेत्रफलमा सो प्रविधिबाट मण्डनदेउपुरमा धानखेती गरिएको छ । पानी नजम्ने स्थान उक्त प्रविधिका लागि उपयुक्त हुन्छ । एउटा सर्को धानको बीउ मात्रै लगाउने प्रविधिलाई एसआरआई प्रविधि भनिन्छ । रासस",
    "category": "Agriculture"
  },
  {
    "text": "मिडफिल्डर पोजिसनबाट फुटबल खेल्ने विष्णु गुरुङले करिअरको अधिकांश समयमा थ्रीस्टार क्लबको बेन्चमै बिताए । यस अर्थमा उनको खेलाडी जीवन चम्किलो छैन । खेलाडी हुँदाहुँदै ‘सी’ र ‘बी’ लाइसेन्स प्रशिक्षण कोर्स पूरा गरेर विद्यालय र उमेर समूहका क्लबको प्रशिक्षण सम्हालेका गुरुङलाई दुई वर्षअघि एएफसी कप छनोटका लागि राष्ट्रिय फुटसल टोलीको मुख्य प्रशिक्षक बनाइँदा धेरैको आश्चर्य थियो ।",
    "category": "sports"
  },
  {
    "text": "२५ फागुन, काठमाडौं। नेपालका लागि विश्व बैंकका नवनियुक्त देशीय निर्देशक सिम्यो फ्यानले आजदेखि आफ्नो कार्यभार सम्हाल्नु भएको छ । उनलाई भुटान र बङ्गलादेशस्थित बैंकको जिम्मेवारी पनि सम्हाल्ने गरी नियुक्त गरिएको यहाँस्थित उक्त बैंकले जनाएको छ । नयाँ देशीय निर्देशकको नियुक्तिबारे प्रधानमन्त्री केपी शर्मा ओली, अर्थमन्त्री विष्णु पौडेल र नेपाल सरकारका वरिष्ठ अधिकारीलाई जानकारी गराइएको बैंकले जारी गरेको प्रेस विज्ञप्तिमा उल्लेख छ । बर्मिङघम विश्वविद्यालयबाट अर्थशास्त्रमा विद्यावारिधी गरेका सिम्यो चिनियाँ नागरिक हुन् । उनले सन् १९९१ मा विश्व बैंकमा सेवा प्रारम्भ गरेका हुन् । यसअघि उनले युक्रेन, बेलारुस र मोल्डोभास्थित उक्त बैंकको देशीय निर्देशकका रुपमा काम गरिसकेका छन् ।",
    "category": "bank"
  },
  {
    "text": "क्युबामा करिब ५० वर्ष शासन गरेका फिडेल कास्ट्रोका जीवनका केही झलकहरु",
    "category": "bank"
  },
  {
    "text": "अमेरिकी शोधकर्ताहरुले मानिसको ढाडमा समेत एउटा सानो मस्तिष्क हुने तथ्य पत्ता लगाएका छन् । ढाडको हड्डीभित्र हुने उक्त मस्तिष्कले मानिसलाई भिडको बीचमा हिँड्दा वा चिप्लो हिउँ जमेको सतहमा हिँड्दा जिउलाई सन्तुलनमा राख्न र चिप्लन वा लड्नबाट बचाउने शोधकर्ताहरुको भनाइ छ । शोधकर्ताहरुका अनुसार यस्तो प्रकारको काम अचेतन अवस्थामा हुन्छ । हाम्रो ढाडको हड्डीसँगै हुने स्नायु कोषिकाहरुले संवेदनशील सूचनाहरुलाई एकत्रित गरी मांशपेशीहरुलाई आवश्यक मात्रामा समायोजन गर्न मद्दत गर्दछन् । क्यालिफोर्नियास्थित अनुसन्धान संस्था साल्कका जिव वैज्ञानिक मार्टिन गोल्डिंगका अनुसार मानिसहरु उभिँदा वा हिँडडुल गर्दा पाइतालाबाट दबाब तथा गतिका विषयमा सूचनाहरु ढाडमा हुने सानो मस्तिष्कमा प्रवाहित हुन्छन् । शोधकर्ता गोल्डिंगले यस अध्ययनबाट मानिसको सरीरमा हुने ब्लाक बक्स मा विषयमा जानकारी मिलेको छ । ढाडको हड्डीमा कसरी स्नायु संकेतहरु इनकोड तथा संचालित हुन्छन् भन्ने कुरा पहिलोपटक पत्ता लागेको उनको भनाइ छ । शोधकर्ताका अनुसार प्रत्येक मिलिसेकेण्डमा सूचनाहरु मस्तिष्कमा प्रवाहित भैरहन्छन् । अत्याधुनिक प्रविधिको प्रयोग गरी शोधकर्ताले स्नायु फाइबर पत्ता लगाए जसले खुट्टामा रहेका संवेदक कोषिकाको मद्दतले ढाडको हड्डीसम्म संकेत प्रवाहित गर्ने काम गर्छन् । उनका अनुसार यी स्नायु फाइबर आरओआरआइ न्यूरोन नामको स्नायुको अन्य समूहको साथमा ढाडको हड्डीमा रहन्छ । आर ओ आर आइ न्युरोन मस्तिष्कको मोटर क्षेत्रमा भएको न्युरोनसँग जोडिएको हुन्छ, जसले मस्तिष्क र खुट्टाको बीचमा सूचना र संकेत प्रवाहित गर्दछ । अर्का शोधकर्ता स्टिभ ब्यारेनका अनुसार उक्त न्युरोनले सबै सूचनाहरुलाई एकत्रित गरेर खुट्टाको चाल चल्नलाई निर्देश गर्दछ ।",
    "category": "technology"
  },
  {
    "text": "धरानका उदीयमान युवा गल्फर शुक्रबहादुर राईले प्रथम धरान ओपन गल्फ प्रतियोगिताको उपाधि जितेका छन् । उनले पार ७० को गल्फ कोर्समा मुख्य स्पर्धातर्फ तीन दिनमा कुल ४ अन्डर २०६ स्कोर गदै उपाधि कब्जा गरेका हुन् ।",
    "category": "sports"
  },
  {
    "text": "दशरथ रंगशालामा नेपाल र बंगलादेशबीच भइरहेको फाइनल खेलमा बंगलादेशले पहिलो गोल गरेको छ । मध्यान्तर पछि भइरहेको खेलको ८३ औं मिनेटमा बंगलादेशका १० नम्बरका खेलाडीले गोल गरेका हुन् ।",
    "category": "sports"
  },
  {
    "text": "८ पुस, काठमाडौं । आइतवारबाट नयाँ सेयर (एफपिओ) जारी गर्न लागेको नेपाल एसबिआई बैंकले इक्रा रेटिङबाट ग्रेड २ रेटिङ प्राप्त गरेको छ । बैंकको समग्र आधारभुत पक्ष औसतभन्दा माथी रहेको संकेत यसले गर्छ । बैंकले ६७ हजार सात सय ६७ कित्ता सेयर जारी गर्ने भएको हो । सकारात्मक पक्ष राम्रो बजार हिस्सा (समग्र बैंकिङ क्षेत्रमा चार प्रतिशत हिस्सा) गुणस्तर सम्पत्ती (यो सुचकमा थप सुधार, भुक्तान हुन बाँकी कर्जा १.४९ प्रतिशतबाट घटेर ०.७६ प्रतिशतमा सिमित) कम लागतको निक्षेपमा वृद्धि, हाल ५१ प्रतिशत (चालु तथा बचत खाता) सचेत भएर लगानी विस्तार खराब कर्जा ०.१४ प्रतिशतमा सिमित जोखिम भारित सम्पत्तीको तुलनामा पूँजी अनुपात १३.५८ प्रतिशत (आवश्यक अनुपात ११ प्रतिशत) पुँजी परिचालनमा सहज अवस्था नकारात्मक पक्ष निक्षेपमा उच्च केन्द्रिकरण (मुख्य २० निक्षेपकर्ताको हिस्सा ३७ प्रतिशत) लगानी वृद्धिदर १७ प्रतिशत (समग्र क्षेत्रको दर २१ प्रतिशत) कर्जा केन्द्रिकरणको अवस्था मध्यम (मुख्य २० निक्षेपकर्ताको हिस्सा २४ प्रतिशत) अन्य जानकारी ठुला संस्थागत कर्जा ६७ प्रतिशत खुद्रे कर्जा २९ प्रतिशत साना तथा मझौला कर्जा ४ प्रतिशत कुल कर्जामा १.६ प्रतिशत बराबरको कर्जा पुनरतालिकिकरण गरिएको स्टेट बैंक अफ इण्डियाको ५५ प्रतिशत लगानी कर्मचारी सञ्चय कोष १५ प्रतिशत लगानी यस्तै, २५ प्रतिशत हकप्रद सेयर पारी गर्न लागेको सिद्धार्थ इन्स्योरेन्स कम्पनीले पनि इक्रा नेपालबाट ग्रेड थ्री रेटिङ प्राप्त गरेको छ । यसले कम्पनीको समग्र आधारभुत पक्ष औसत रहेको संकेत गर्छ । सकारात्मक पक्ष बीमा क्षेत्रको ठुलो खेलाडी मध्ये एक जोखिम बहन क्षमता वृद्धिसँगै २ वर्षयता आफैले दायित्व बहन गरेको प्रिमियम ४९ प्रतिशत खुद प्रिमियम आर्जनमा समष्ठिगत बार्षिक वृद्धिदर २८ प्रतिशत समष्ठिगत बार्षिक वृद्धिदर ५३ प्रतिशत लगानीबाट हुने आम्दानीको प्रतिलब्धि दर ७ प्रतिशत (बैंकमा निक्षेप र सरकारी ऋणपत्र) नकारात्मक पक्ष सञ्चालनको लामो अनुभव अभाव लगानीबाट हुने आम्दानीको प्रतिलब्धि दरमा गिरावट अन्य जानकारी सिद्धार्थ बैंकको १५ प्रतिशत लगानी मोटर बीमा ७८ प्रतिशत अग्नि बीमा १५ प्रतिशत मेरिन र विविध ३/३ प्रतिशत",
    "category": "bank"
  },
  {
    "text": "२० पुस, काठमाडौं । कुमारी बैंकले २१ प्रतिशत र गरिमा बिकास बैंकले २० प्रतिशत बोनस सेयर दिने भएका छन् । कुमारी र गरिमा दुवैको मंगलबार बसेको सञ्चालक समितिको बैंठकले यस्तो प्रस्ताव गरेको हो । बैंकहरुको यो प्रस्ताव राष्ट्र बैंकले स्वीकृत गरेपछि साधारण सभामा पेश गरिने छ । सभाले पारित गरेपछि लगानीकर्ताले यो लाभांश प्राप्त गर्ने छन् ।",
    "category": "bank"
  },
  {
    "text": "२० मंसिर, काठमाडौं । बुद्ध एयरले नयाँ जहाज थप गर्ने भएको छ । यसले ७२ सिट क्षमताको एटीआर ७२- ५०० सिरिजको नयाँ जहाज किन्न लागेको हो । यो जहाज खरिद गर्नको लागि बुद्ध एयरले फ्रान्सेली जहाज निर्माता कम्पनी एटीआरसँग सम्झौता गरिसकेको छ । आगामी माघमा यो जहाज काठमाडौं ल्याउने बुद्ध एयरको तयारी छ । साथै यसलाई फागुन महिनाबाट भने सञ्चालनमा ल्याउने कम्पनीको तयारी छ । नयाँ जहाजमा पिडब्लु १२७ इन्जिन जडान गरिने भएको छ । यो विमान माघ १८मा काठमाडौं आइपुग्दैछ । आन्तरिक उडानमा झण्डै ७० प्रतिशत हिस्सा ओगटेको बुद्ध एयर, सहज र सुरीषत यात्राका लागि अब्ब्ल सावित हुँदैछ ।",
    "category": "tourism"
  },
  {
    "text": "बाढी र पहिरोबाट कृषि क्षेत्रमा ३१ लाख १० हजार रुपैयाँ बराबरको क्षति भएको छ । जिल्ला कृषि विकास कार्यालयका अनुसार बाढी र पहिरोले धान, मकै, कोदो, तरकारी, ट्राउट माछाको रेसवेमा बढी क्षति भएको छ । पहिरोका कारण विभिन्न ठाउँमा ६ घरपरिवार विस्थापित भएका छन् भने १ सय २१ घरपरिवार प्रभावित भएका छन् । वरिष्ठ कृषि विकास अधिकृत डा कमलराज गैरेका अनुसार वर्षाका कारण पहिरो तथा नदी र खोलामा बाढी आएपछि जग्गा कटान गरेको छ । विदुर र बेलकोटगढी नगरपालिका, शिवपुरी, तार्केश्वर, दुप्चेश्वर, मेघाङ, तादी र लिखु गाउँपालिकाको २६ हेक्टर बढी जमिनमा लगाएको बालीनाली क्षति भएको छ । किसानले भर्खरै रोपेको धान र कोदो, भाँच्ने समय भएको मकै, विभिन्न तरकारीखेती, ट्राउट माछापालन गर्न तयार पारेको पोखरी (रेसवे), सिँचाइ कुलो लगायतमा क्षति पुगेको गैरेले बताए । गत साउन २० गतेदेखि भदौं २ गतेसम्म आएको अविरल वर्षासँगै बाढी र पहिरोले क्षति पुर्‍याएको छ । बाढी र पहिरोबाट पुगेको क्षतिबारे किसान, कृषि समूह, कृषि सेवा केन्द्र, जनप्रतिनिधि, प्रहरीलगायतबाट तथ्यांक संकलन भइरहेकाले कार्यालयले जनाएको छ । मन्त्रालयमार्फत अनुदान रकम उपलब्ध गराउन पहल भइरहेको गैरेले बताउनुभयो । जिल्लाका किसानले गत वर्ष बाढी र पहिरोबाट रु एक करोडको क्षति व्येहोरेपनि सरकारले आठ लाख रुपैयाँ मात्र अनुदान उपलब्ध गराएको थियो । रासस",
    "category": "Agriculture"
  },
  {
    "text": "मुना कुँवर काठमाडौं, १२ साउन जीवन बिमा, निर्जीवन बिमा तथा पुनर्बिमा कम्पनीको संयुक्त लगानीमा लघुबिमा कम्पनी स्थापना हुने भएको छ । सरकारले अनिवार्य गरेको पाँच प्रतिशत लघुबिमा जारी गर्न बिमा कम्पनीहरूलाई कठिन हुने भन्दै विकल्पका रूपमा छुट्टै लघुबिमा खोल्ने तयारी गरिएको बिमकहरूले बताएका छन् । उनीहरूका अनुसार पुनर्बिमा कम्पनीको नेतृत्वमा ५० करोड रुपैयाँबराबर चुक्ता पुँजी भएको लघुबिमा कम्पनी खुल्नेछ । सरकारले चालू आर्थिक वर्ष ०७२/७३ को बजेटमार्फत बिमा कम्पनीहरूले अनिवार्य रूपमा ५ प्रतिशत लघुबिमा जारी गर्नुपर्ने प्रावधान राखेको छ । तर, बिमा कम्पनीहरूले एकै पटक पाँच प्रतिशत लघुबिमा जारी गर्न नसक्ने बताइरहेका छन् । अहिले कै अवस्थामा लघुबिमा योजना जारी गर्न कम्पनीहरूलाई असहज हुने भएकाले छुट्टै लघुबिमा कम्पनी स्थापना गर्ने बिमकहरूको निर्णय भएको प्राइम लाइफ इन्स्योरेन्सका प्रमुख कार्यकारी अधिकृत मनोजकुमार भट्टराईले बताए । “जसरी बैंकहरूले लघुवित्त बैंकमार्फत विपन्नवर्गमा कर्जा लगानी गरिरहेका छन्, त्यसैगरी बिमा कम्पनीहरूले लघुबिमा कम्पनीमार्फत लघुबिमा योजना जारी गर्नेछन्,” उनले भने । कम्पनी स्थापनाको तयारी धेरै अगाडि बढिसकेको र केही कानुनी प्रक्रिया पुगेपछि बिमा समितिको सल्लाहअनुसार यसको स्थापना हुने उनले बताए । तर, बिमा समितिले भने लघुबिमा कम्पनी खोल्ने विषयमा औपचारिक जानकारी नभएको बताएको छ । बिमक र समितिबीच भएको छलफलमा कम्पनीहरू लघुबिमा लेख जारी गर्ने विषयमा सहमत नै भएको बिमा समितिका अध्यक्ष प्रा.डा. फत्तबहादुर केसीले बताए । “यतिबेला अस्तित्वमा नै नभएको लघुबिमा कम्पनीका बारेमा योजना बनाउनुभन्दा पनि सरकारले दिएको निर्देशनलाई जसरी कार्यान्वयन गर्न सकिन्छ त्यही गर्ने हो,” उनले भने । नीति र प्रावधान नै नभएको लघुबिमा कम्पनीलाई पर्खनभन्दा पनि जसरी सकिन्छ त्यसरी नै काम गर्दै जानुपर्ने उनले सुझाव दिए । बिमा विज्ञ रवीन्द्र घिमिरे भने लघुबिमा योजना जारी गर्नका लागि छुट्टै कम्पनी नै खोलिनुपर्ने बताए । “लघुबिमा भनेको व्यावसायिक बिमा लेख होइन । यो सामाजिक सुरक्षाअन्तर्गतको बिमा योजना हो । त्यसैले यस्तो बिमा योजना जारी गर्न भिन्दै कम्पनीमा स्थापना गरिनुपर्छ,” उनले भने । समितिले जीवन बिमाअन्र्तगत दुइटा तथा निर्जीवनअन्तर्गत तीनवटा लघुबिमा योजना जारी गरेको छ । लघुबिमा निर्देशिका २०७१ अनुसार १५० रुपैयाँमा दुर्घटना लघुबिमा योजना खरिद गर्न सकिनेछ । यस योजनाको बिमांक रकम भने १ लाख ५० हजार रुपैयाँ छ । बिमितले बिमांक रकमको ०.१ प्रतिशत बिमा शुल्क भुक्तानी गर्नुपर्ने छ । त्यस्तै, ५ सय रुपैयाँमा गार्हस्थ्य लघुबिमा योजना खरिद गर्न सकिनेछ । यो रकम बिमांक रकमको ०.२५ प्रतिशत हो । यस योजनाको बिमांक रकम २ लाख रुपैयाँसम्म हुनेछ । यस योजनाले बिमितको सम्पत्तिको जोखिम बहन गर्छ । स्वास्थ्य लघुबिमा योजनाको बिमा शुल्क १४ सय छ । यो रकम बिमांक रकमको ४ प्रतिशत हो । यस योजना खरिद गरेबापत एक परिवारका पाँच जना सदस्यले ३५ हजारसम्मको स्वास्थ्य उपचार पाउन सक्नेछन् । केही कानुनी प्रावधानका कारण प्रक्रिया अगाडि बढ्न नसकेको बताउँदै बिमकहरूले सोही कानुनी समस्या सुल्झाउने प्रयासमा रहेको बताएका छन् । लघुबिमा कम्पनी खोल्ने तयारी, चुक्ता पुँजी ५० करोड हुने",
    "category": "bank"
  },
  {
    "text": "भाद्र १८, काठमाण्डौं । द्वन्द्व पीडित शिक्षकहरुको केन्द्रीय संघर्ष समितिले नेपाली कांग्रेसका महामन्त्री कृष्ण प्रसाद सिटौलालाई भेटी आफ्नो जायज मागहरु पुरा गर्न आग्रह गर्दै ज्ञापन पत्र बुझाएको खबर प्राप्त भएको छ । उनीहरुको द्वन्द्वको समयमा राज्य र विद्रोही दुबै पक्षको मारमा परी रोजिरोटीबाट बाध्य पारेर हटाइएको भन्दै अविलम्व पुनरबहालि गरिनु पर्ने माग मुख्य रहेको छ ।",
    "category": "education"
  },
  {
    "text": "डिष्टिलरी उद्योगबाट छाडिएको दूषित पानीले रौतहटको दक्षिणी भेगका सयौं बिगाहा जग्गामा लगाइएको धानबाली नष्ट भएका छन् । बाढीको मौका छोपी जिल्लामा संचालित ज्योति डिष्टिलरी उद्योग पिपरा पोखरिया र गरुडास्थित श्रीराम सुगर मिल्सको डिष्टिलरी प्लाण्टबाट दूषित पानी छाडिदा दक्षिणी भेगमा किसानहले लगाएको सर्यौ बिगाहा जग्गामा लगाइएका धान खेती नष्ट भएका हुन् । पीडित किसानहरूले नष्ट भएको धानको बोट लिएर जिल्ला प्रशासन कार्यालय रौतहटका प्रमुख जिल्ला अधिकारी उद्धव बहादुर थापा समक्ष गुनासो पोखेका छन् । किसानहरुले प्रजिअलाई ज्ञापनपत्र बुझाउँदै धान खेती नष्ट गराउने डिष्टिलरी प्लान्ट विरुद्ध कारबाहीको माग गरेका छन्। शनिबार दिउँसो झाझ खोलामा आएको बाढीको पानीमा मिसिएका दूषित पानीले दुर्गा भगवती गाउँपालिकाको पचरुखी, मत्सरी, सरुअठा, बडहर्वा, भेडियाही, राजपुर, माधवनारयाण गाउँपालिकाको जेठरहिया, मिठुअवा, गौर नपाको झुनखुनवा, पथरा लगायतका गाउँका खेतमा लगाइएको सयौं बिगाहा जग्गाको धान खेती नष्ट भएको छ । प्रमुख जिल्ला अधिकारी थापाले कृषि प्राविधिकहरुको टोली परिचालन गरी के भएको हो भन्ने बारे वास्तविकता बुझेर आवश्यक कारवाही अगाडी बढाउने आश्वासन दिए । जिल्ला कृषि विकास कार्यालय रौतहटमा पनि ज्ञापनपत्र बुझाउँदै किसानहरूले सोमबार बिहान ११ बजेदेखि गौर चन्द्रनिगाहपुर सडक खण्डमा चक्का जाम गर्ने चेतावनी दिएको स्थानीय मत्सरीका श्यामचन्द्र झाले बताए । विगत दुई वर्ष अघि पनि उक्त प्लाण्टबाट बाढीको समयमा छाडिएको दूषित पानीले गर्दा करोडौंको धानबाली नष्ट भएका थिए । विभिन्न निकायका टोलीहरू आएर जाँच गर्दा दूषित पानीको असरबाट नष्ट भएको प्रतिवेदन राज्यलाई बुझाएको थियो । तत्कालीन प्रमुख जिल्ला अधिकारीले धान नष्ट भए बापत ज्योति डिष्टिलर उद्योग, बाबा डिष्टिलरी विर्ता र श्रीराम सुगर मिल्सलाई दोषी ठहर गर्दै ८ करोड जरिवाना गरेका थिए । उक्त रकमबाट किसानहरूलाई क्षतिपूर्ति भराउने समेत प्रजिअको एकल इजलासबाट निर्णय भएको थियो । उक्त निर्णयलाई चुनौती दिँदै डिष्टिलरी उद्योगले पुनरावेदन अदालत हेटौंडामा रीट दायर गर्दा अहिलेसम्म कुनै फैसला नआएको तर थप पीडा किसानहरू माथि थपिदा पुन : प्रजिअलाई गुहार्न आज गौर आउन विवश भएको अर्का पचरुखीका बासिन्दा रामानन्द यादवले गुनासो गरे ।",
    "category": "Agriculture"
  },
  {
    "text": "३१,असोज, काठमाडौं । नेपाल ग्रामीण विकास बैंकको एफपिओमा बाँडफाँड भएको छ। मंगलबार भएको बाँडफाँडमा १ लाख ५३ हजार २४ जनाको हात रित्तै भएको छ। कुल २ लाख ५० हजार ५२४ जनाले आवेदन दिएकोमा ९७ हजार ५ सयले मात्रै गोलाप्रथाबाट १० कित्ता सेयर पाएका छन्। कम्पनीले ९ लाख ७५ हजार कित्ता एफपिओ गत भदौ २७ देखि ३० गतेसम्म बिक्री खुलाएको थियो। पुग्ने भएमा आवेदन दिने सबैलाई १० कित्ताका दरले सेयर दिइनुपर्ने धितोपत्र बोर्डको नयाँ प्रावधानअनुसार ९७ हजार ५ सयलाई मात्रै १० कित्ताका दरले बाँडफाँड गरिएको हो। ३ हजार ७९१ आवेदन भने रद्द भएको थियो। बिक्री प्रवन्धक प्रभु क्यापिटलका अनुसार साँझसम्म आफूलाई सेयर परे नपरेको हेर्न सकिनेछ। सिस्टमको काम भइरहेकाले साँझसम्म आफूलाई सेयर परे नपरेको हेर्न सकिने कम्पनीको भनाइ छ। एफपिओमा कुल २ अर्ब ७३ करोड रुपैयाँ बराबरको आवेदन परेको क्यापिटलले जनाएको छ। बजारमा कम्पनीको मूल्य प्रतिकित्ता ७ सय रुपैयाँको हाराहारीमा छ। कम्पनीले अंकित मूल्य १ सयमै एफपिओ बिक्री खुलाएकाले अत्याधिक आवेदन परेको हो।",
    "category": "bank"
  },
  {
    "text": "१७ कात्तिक, काठमाडौं । एनएमबि बैंकले घर बनाउन वा नयाँ घर–जग्गा किन्नका लागि ३५ वर्षे लामो अवधि भएको आकर्षक घरकर्जा योजना ल्याएको छ। निम्न तथा मध्य आय भएका ग्राहकहरुलाई आफ्नो सपनाको घर बनाउन कम आर्थिक भार परोस् भन्ने चाहनाले यस्तो योजना ल्याइएको बैंकले जनाएको छ। अतुलनीय ब्याज दर, न्युनतम मासिक किस्ता, तथा लामो समय अबधि भएकाले समग्र ग्राहकवर्गलाई समेट्ने बैंकको विश्वास छ। ३५ वर्षे लामो समय अवधि भएको यो योजना नेपाली बैकिङ्ग क्षेत्रमै पहिलो तथा नौलो रहेको बैंकको दावी छ।",
    "category": "bank"
  }
]